title: Ruwharige teckel dag 1
link: http://vandersluijs.nl/blog/2016/02/ruwharige-teckel-dag-1.html
author: tvdsluijs
description: 
post_id: 2460
created: 2016/02/24 09:29:35
created_gmt: 2016/02/24 09:29:35
comment_status: open
post_name: ruwharige-teckel-dag-1
status: publish
post_type: post

# Ruwharige teckel dag 1

Eindelijk konden we gisteren Bas  onze Ruwharige Teckel halen. We hadden het onze kinderen niet verteld, maar hadden het net voor we vertrokken toch geraden... die waren natuurlijk door het dolle heen. Hoe naïef zijn kinderen, een puppy leer boek op tafel, ze hadden niks door, al die kleine honden speeltjes, ze hadden niks door, een extra mandje in de kamer.... niks door. Gelukkig was het niet ver rijden en want ik denk niet dat ze een uur in de auto hadden vol gehouden.![IMG_3162](/wp-content/uploads/2016/02/IMG_3162-300x225.jpg)Eenmaal bij de Bas aangekomen, hebben we een kopje koffie gedaan, wat papieren in gevuld (voor de Stamboom natuurlijk) , Bas natuurlijk nog even laten knuffelen met de eigenaresse .... tja en toen was Basje van ons en waren wij eigenaar. Snel de auto in want het weer was niet best. Hij lag heerlijk op schoot op weg naar huis en piepte of kermde niet. We waren wel heel benieuwd naar hoe hij het bij ons thuis zou vinden.... en vooral hoe alle dieren Bas zouden vinden.  

## Teckel die de dierentuin verkent

![Poes en Ruwharige Teckel](/wp-content/uploads/2016/02/IMG_3133-e1456315329461-300x225.jpg)We hebben nogal wat dieren thuis. 3 cavia's, 2 hamsters, 9 franse hangoor konijnen een jack russel en een poes. Bij binnenkomst werd Bas direct door onze Jack Russel Mowgli begroet, die vond het eigenlijk wel leuk zo'n klein hondje. Later bleek toch wel dat Mowgli moest wennen aan een nieuwe huisgenoot. Na bijna 2 jaar alleen (als hond) te zijn geweest vind hij Bas wel leuk, maar Mowgli bepaald. En dan onze Poes CoCo, ze is de koningin van Wolphaartsdijk. Ze heeft diverse slaven voor haar werken... dat zijn wij met zijn allen. En ze miauwt als ze naar binnen gelaten wil worden en ze miauwt als ze naar buiten gelaten wil worden. Toen ze Bas in huis zag, zag je haar denken:  

> Wie heeft dat ding mijn koninkrijk binnengelaten! Wachters! Pak het op! En kop er af!

Tja... onze koningin is geen lieverdje. Ze voelde zich de hele dag bedrogen en liet zich de rest van de dag niet zien. Ze wilde ook niet meer binnen komen. De rest van de beestenboel heeft Bas op zijn gemak geobserveerd en probeerde zelfs de Franse Hangoren uit te dagen.... maar die waren niet echt onder de indruk van zo'n klein frummeltje. 

## Teckel die plast en Poept

![Ruwharige Teckel](/wp-content/uploads/2016/02/IMG_3151-e1456315434505-300x225.jpg)Voor binnenkomst hebben we onze Ruwharige Teckel bas natuurlijk eerst buiten laten plassen. Maar hij kreeg het toch echt voor elkaar om 2x binnen te poepen en zo'n 4x binnen te plassen. Dus zijn leidingwerk doet het goed! Heel erg goed zelfs! Na eten en drinken of een slaapje gelijk een plasje. Dus opletten geblazen. Wanneer hij wakker wordt, hup gelijk naar buiten. Lijkt hij iets te zoeken, maar weet hij zelf niet wat, hup gelijk naar buiten. Ondertussen al redelijk wat plasjes buiten gedaan. Overigens doet Bas dat zo en dan op de [Solution Puppy Toilet met de pads](https://ds1.nl/c/?wi=245932&si=3370&li=1161232&ws=&dl=hond%2Fhondentoilet%2Fsimple-solution-puppy-toilet%2FG37_H175_C1059_P965390%2F) die ik heb ontvangen van [huisdierplein.nl](http://huisdierplein.nl). Wat best handig is als het hard regent buiten midden in de nacht. 

## Teckel die slaapt of toch niet?

![Jack Russel en Ruwharige Teckel](/wp-content/uploads/2016/02/IMG_3120-300x225.jpg)En toen moesten we naar bed, eerst nog even een plas buiten en daarna in de speciale slaap doos naast het bed. We hebben ook een Bench, maar die staat beneden. Daarnaast heeft die geen opening aan de bovenkant en ik wilde 's nachts graag mijn hand bij Bas kunnen steken om hem gerust te stellen om toe te dekken. Dus een hoge verbouwde doos, met open bovenkant. Met er in een vetbedje en daar boven op een superzachte sprei. De nacht verliep zoals ik had verwacht. Zo'n 4x wakker door wat gepiep. Snel er uit, naar beneden, naar buiten plasje doen en weer naar boven terug in de slaap doos. Rond 5 uur ging het natuurlijk even fout. Basje bleef piepen.... en ik dacht oh jee ... wat nu. Dus bas maar even in bed genomen. Ja ja ja fout fout fout, maar hij lag snel te slapen op mijn Borst en toen weer terug in zijn doos. Pfoeh, gelukkig ging hij gelijk slapen. De kinderen wilden eigenlijk niet naar bed gisteren avond maar na wat aandringen en beloven dat Bas er morgen echt ook nog wel was gingen ze toch slapen. Al met al een drukke dag geweest. Bas de Ruwharige Teckel die alles moest bekijken en zien, wij die weer moesten wennen aan zo'n klein mannetje in huis... en natuurlijk gelijk kraamvisite. [FAG id=2463]