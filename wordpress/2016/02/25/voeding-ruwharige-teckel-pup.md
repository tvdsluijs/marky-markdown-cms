title: Voeding Ruwharige Teckel pup
link: http://vandersluijs.nl/blog/2016/02/voeding-ruwharige-teckel-pup.html
author: tvdsluijs
description: 
post_id: 2480
created: 2016/02/25 09:48:16
created_gmt: 2016/02/25 09:48:16
comment_status: open
post_name: voeding-ruwharige-teckel-pup
status: publish
post_type: post

# Voeding Ruwharige Teckel pup

Voeding! Misschien wel het belangrijkste deel bij het kopen van een hond. Voeding maakt het namelijk hoe een hond zich voelt. Als de voeding goed is dan heeft een hond namelijk minder rare klachten. Zo ook bij een Ruwharige Teckel. Wil je geen huid klachten, darm klachten of andere makkelijk te voorkomen klachten? Kies dan de juiste voeding voor je Ruwharige Teckel pup. Het lijkt zo makkelijk, althans dat dachten wij. Je koopt gewoon een pak hondebrokken en je geeft het je hond te eten. Maar wist je dat er heel veel "schadelijke" stoffen zitten in de standaard brokken? 

## Voedselallergie

Wij hebben sinds 12 jaar een Jack Russel met enorm veel huid / jeuk problemen. Daarvoor krijgt hij medicatie. Medicatie die er voor zorgt dat hij minder jeuk heeft. Eerst zat hij op Atopica, maar daar werd hij steeds misselijk van. En nu krijgt hij Apoquel. Dat werkt iets minder goed dan Atopica, maar hij is er niet meer misselijk van. Dit had allemaal niet gehoeven als we vanaf het begin onze Jack Russel betere voeding hadden gegeven. 

## Standaard voeding geven aan Teckel Pup

Als je standaard voeding geeft aan een pup, dat kan een Jack Russel, Golden Retriever of Teckel pup zijn krijgt de pup waarschijnlijk verkeerde voedingsstoffen binnen. Voedingsstoffen waar ze op een gegeven moment allergische reacties op gaan krijgen. Dus doffe vacht, slechte spijsvertering en jeuk. Gigantische Jeuk! Bij de standaard brok of blikvoer zit er heel veel extra's in. Geur, kleur en smaak stoffen en in veel gevallen maar een klein percentage (iets van 4%) vlees en de rest is rijst, tarwe of andere zaken die een hond in de natuur nooit eet! Dat is dan ook de reden dat hondenpoep vaak: bruin ziet,  vies ruikt en er veel van uit een hond komt. Als het enigszins mogelijk is geef een Pup dan ook geen **standaard** brokken of blikvoer! 

## Ruwharige Teckel pup kipkarkassen geven

![kipkarkassen](/wp-content/uploads/2016/02/kipkarkassen-300x225.jpg)Okay, ja helemaal met je eens. Het ziet er goor uit. Een Kip Karkas. Niet iets wat je bij de Jumbo ziet liggen. Het is het skelet van een kip, ontdaan van het meeste vlees. Maar er zit nog net voldoende vlees aan om je hond te voorzien van een zeer gezonde maaltijd. Kipkarkas is een zacht karkas wat eigenlijk iedere hond goed kan eten. Kippenbot hoort tot het zachte, zogenaamde beginnersbot. Pups en dus ook Ruwharige Teckel pups  kunnen dit type bot al heel snel goed kauwen. En het is dus gezond! Puur vlees en bot. Het wordt allemaal opgenomen door het lichaam en de pup poept een soort van geel grijze compacte drol uit. 

## Duck gemalen kip voor Ruwharige Teckel pup

Op dit moment krijgt onze Teckel pup, vlees plakken van Duck en wel de plakken Duck Rund Glutenvrij. Deze ingevroren vlees plakken bestaan uit 86% rund en 14% kip(karkassen). Oftewel... voor de rest zit er niets in! Geen geur, kleur of smaakstoffen. 

![Ruwharige Teckel pup](/wp-content/uploads/2016/02/IMG_3142-e1456327507766-150x150.jpg) ![IMG_3140](http://vandersluijs.nl/wp-content/uploads/2016/02/IMG_3140-150x150.jpg) ![IMG_3141](http://vandersluijs.nl/wp-content/uploads/2016/02/IMG_3141-150x150.jpg)

Ik haal de bevroren plakken een avond van te voren uit de diepvries en gooi ze in de koelkast. Een kleine 15 minuten voor dat Bas het krijgt haal ik het uit de koelkast en maak ik er kleine stukjes van zodat het nog iets kan opwarmen. Hij vind het lekker! Heel lekker! En je ziet dat het meeste opgenomen wordt in zijn lichaam. De drollen die uit onze Teckel komen zijn gelig van kleur, zijn compact en nagenoeg reukloos. Geen vieze bruine slijmerige drol dus. 

## Gezonde brokken voor Ruwharige Teckel pup

Geen voorstander van Kipkarkassen? Geen voorstander van bevroren plakken vlees? Kies dan voor een gezonde brok! Van [huisdierplein.nl](http://huisdierplein.nl) heb ik  van Yourdog brokken ontvangen. Yourdog heeft voor ieder ras een speciaal gemaakte hondenbrok. Zo heb ik voor onze Bas de [Yourdog Teckel Puppy](https://ds1.nl/c/?wi=245932&si=3370&li=1161232&ws=&dl=hond%2Fdroogvoer-hond%2Fyourdog-teckel-puppy%2FG37_H7_C770_P971455%2F) ontvangen. De Yourdog brokken zijn gemaakt van natuurlijke ingrediënten zoals buffel en gevogelte (eend, kip en kalkoen). Ze gebruiken voor 12 KG brokken zo'n 10,6 KG ingedroogd vlees. Verder zitten er geen chemische houdbaarheids-, geur-, kleur-, of smaakstoffen in en zijn de brokken tarweglutenvrij! Deze brokken zijn Teckel en Pup specifiek en bevatten: Gedroogd gevogeltevlees –botten –organen –mais, gerst, schapenvet, gedroogd buffelvlees –organen, appelvezels, zalmolie, gevogeltevet, mineralen, kruiden, groen lip mosselpoeder, yucca extract, msm, glucosaminsulfaat, chondroitiensulfaat. Gezond en geen rare ingrediënten!