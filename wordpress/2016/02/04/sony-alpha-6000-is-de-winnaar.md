title: Sony Alpha 6000 Review
link: http://vandersluijs.nl/blog/2016/02/sony-alpha-6000-is-de-winnaar.html
author: tvdsluijs
description: 
post_id: 2363
created: 2016/02/04 21:25:15
created_gmt: 2016/02/04 21:25:15
comment_status: open
post_name: sony-alpha-6000-is-de-winnaar
status: publish
post_type: post

# Sony Alpha 6000 Review

Ik heb de afgelopen weken redelijk veel camera's getest en mogen testen. Maar één had ik er niet getest en dat is toch mijn winnaar geworden! Of toch niet.... helemaal? Hierbij de Sony Alpha 6000 review. Tja... het is mooi dat je zoveel camera's toegestuurd krijgt om te testen. Maar helaas... ze moesten allemaal weer terug. En ééntje wilde ik eigenlijk niet terug sturen. [Canon](/blog/2015/10/canon-eos-m3-review-zwaar-maar-maar-mooie-fotos.html), [Olympus](http://vandersluijs.nl/blog/2015/12/olympus-e-m5-ii-review.html), [Nikon](http://vandersluijs.nl/blog/2015/11/nikon-1-j5-review-overtuigt-niet-echt.html) en nog vele andere heb ik vast gehad, getest en sommige gereviewed. Maar er was er maar één die ik echt fijn vond! De Sony Alpha 5100! Echter had de Sony Alpha 5100 wat tekortkomingen. Zo heeft de Sony Alpha 5100 bijvoorbeeld geen hot-shoe en geen view finder. 

## Sony Alpha 6000 view finder

![canon alpha 6000](/wp-content/uploads/2016/02/IMG_2829-300x225.jpg)Ik wil juist graag een hot-shoe en een view-finder. De view-finder heeft twee pluspunten, namelijk dat het je batterij spaart door de view-finder te gebruiken en niet het grote energie slurpende lcd scherm. En bij veel zon zie je veel meer door een view-finder dan op een LCD scherm. Dus een view-finder is echt een must. Nu is de Sony Alpha 6000 van mindere resolutie dan zijn voorganger de Nex. Maar hij is nog steeds meer dan voldoende om goede scherpe plaatjes mee te schieten. Tweede punt wat ik wilde hebben op een camera is een hot-shoe! 

## Sony Alpha 6000 hot-shoe

Tja, ook dit heeft een Sony alpha 5100 niet! Maar de Sony a6000 wel! Een hot-shoe. En de Sony α6000 heeft een multi interface shoe! Die is niet alleen geschikt voor het bevestigen van een externe flitser! Intern heeft hij er trouwens ook één. Maar je kan er bijvoorbeeld ook een externe microfoon op bevestigen! Ik kan alleen geen GPS module vinden voor de hot-shoe. Jammer, maar daar kom ik wel over heen. 

## Sony a6000 specificaties

![canon a6000](/wp-content/uploads/2016/02/IMG_2833-225x300.jpg)De Sony Alpha 6000 is een prachtige Systeem camera. Eigenlijk is het een complete spiegel reflex, maar dan zonder enorm gewicht en bijna niet vast te houden body. Hij is snel, volledig instelbaar en maakt mooiere foto's dan veel spiegel reflex camera's van de concurrent zoals Canon en Nikon. Hier onder de specificaties van de camera. 

  * Exmor® APS HD CMOS-sensor met 24,3 megapixels en BIONZ X™-engine
  * Snelle hybride automatische scherpstelling (fase- en contrastdetectie)
  * Veelzijdig verwisselbaar lenssysteem met E-bevestiging
  * Volledig handmatige bediening voor creatieve fotografie
  * Eenvoudig delen en bedienen met Wi-Fi® en NFC-one-touch
en..... 
  * COMPATIBELE LENZEN 
    * Lenzen met E-bevestiging van Sony
  * TYPE SENSOR 
    * Type APS-C (23,5 x 15,6 mm), Exmor® APS HD CMOS-sensor
  * AANTAL PIXELS (EFFECTIEF) 
    * Ca. 24,3 megapixels
  * ISO-GEVOELIGHEID 
    * Foto's: equivalent aan ISO 100-25.600 (in stappen van 1/3 EV), AUTO (ISO 100-25.600, instelbare onder- en bovenlimiet), video's: equivalent aan ISO 100-12.800 (in stappen van 1/3 EV) / AUTO (equivalent aan ISO 100-12.800, instelbare onder- en bovenlimiet)
  * BATTERIJLEVENSDUUR (FOTO'S) 
    * Circa 310 opnamen (zoeker) / circa 360 opnamen (lcd-scherm)
  * TYPE ZOEKER 
    * Elektronische zoeker van 1,0 cm (type 0,39) (kleur)
  * SCHERMTYPE 
    * 7,5 cm (type 3.0) breedbeeld-TFT
Tuurlijk zijn er nog veel meer specificaties. Maar ik wil een camera waarmee ik "Point and Shoot" mooie foto's mee kan nemen en waarmee ik, wanneer ik meer tijd heb alles kan instellen. 

## Sony Alpha 6000 gemiste kansen

![canon alpha 6000 a6000](/wp-content/uploads/2016/02/IMG_2831-225x300.jpg)Dus dit is de top systeem camera waar ik op zat te wachten? Nou niet echt! Ik vind buiten dat het echt wel een goede camera is, dat er nogal wat gemiste kansen zijn bij deze Sony a6000. Zo snap ik niet dat er geen GPS op zit. Kom op! Iedere fotograaf wil toch wel zien waar de foto gemaakt is. Tegenwoordig heb je zogenaamde Low Energy Gps Trackers die met of zonder telefoon connectie echt een super snel GPS verbinding hebben. Daarnaast zit er geen Bluetooth op. Kom op Sony! Geen Bluetooth? Wel Wifi en een NFC connectie, maar bluetooth ho maar! En ik heb dus geen NFC op mijn iPhone 5s.... dus verbinding maken met de Alpha 6000.... is zo makkelijk niet. Ook had van mij het LCD scherm wel verder mogen uitklappen, zowel naar boven als naar beneden. Ja naar boven daar zit de view-finder misschien in de weg, maar daar had wel een oplossing voor bedacht kunnen worden. Een externe microfoon aansluiting had er ook wel op mogen zitten. Ja je hebt de mogelijkheid tot gebruik van de multi interface shoe, maar dan heb je buiten gebruik van de Sony microfoons niet echt veel keuze.... wat zeg ik... GEEN keuze! 

## Sony Alpha 6300

Jammer dat ik alleen dus weer te vroeg heb gekocht.... want de  Sony α6300 komt er aan, en daar zit bijvoorbeeld wel een aansluiting voor externe microfoon Jackplug 3.5mm in! Daarnaast heeft de Sony 6300: 425 focuspunten en kan hij filmen in 4k-resolutie. Had ik moeten wachten op de a6300? Denk het niet. Ik ben heel blij met mijn Sony Alpha 6000! Kan ik weer een paar jaar vooruit! [gallery type="rectangular" ids="2364,2371,2370,2369,2368,2367,2366"]