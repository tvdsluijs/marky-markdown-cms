title: Decathlon klantenservice heeft nog wat te leren.
link: http://vandersluijs.nl/blog/2016/03/decathlon-klantenservice-heeft-nog-wat-te-leren.html
author: tvdsluijs
description: 
post_id: 2641
created: 2016/03/26 12:53:16
created_gmt: 2016/03/26 12:53:16
comment_status: open
post_name: decathlon-klantenservice-heeft-nog-wat-te-leren
status: publish
post_type: post

# Decathlon klantenservice heeft nog wat te leren.

Giga zijn de winkels van decathlon. Ik weet niet of je ooit in een winkel van ze bent geweest, maar ik kom regelmatig in de decathlon in Antwerpen en dat is een enorme klantbeleving! Gisteren was ik er ook maar had helaas te weinig tijd om alles te proberen en te bekijken ivm de film (Metroplis zit er naast) dus ik dacht, morgen bestel ik wel op Internet. Helaas ging het bestellen niet goed en de decathlon klantenservice gaf mij een hele andere klantbeleving. Als ik heel eerlijk ben, is hun site niet gebruikersvriendelijk. Tuurlijk het oogt mooi en als je direct zoekt dan vind je meestal wel wat je moet hebben (als je de precieze benaming weet) maar zodra je gaat zoeken door de categorieën enz, dan klopt het vaak niet. Als ik voor Geslacht "Man" heb gekozen, zie ik vaak nog vrouwen kleding. En als ik op categorie hardlopen klik dan komen niet alle producten naar boven die ik daar wel verwacht, maar blijkbaar ergens anders staan. En dan heb je nog de vele 404's, ontzettend veel 404's. Maar goed, vandaag ging ik op zoek naar een nieuwe Mud Run outfit en zou me niet laten afschrikken door al die foutjes. 

## Inloggen bij Decathlon

Ik wist nog niet precies welk merk ik wilde en lange broek of drie kwart, dus ik dacht weet je wat ik maak een verlanglijstje aan! Dat betekent natuurlijk dat je moet inloggen. Wat was dat wachtwoord ook alweer.... nu ik beter nadenk heb ik hier überhaupt wel een account? Ik registreerde opnieuw en het systeem herkende mijn wachtwoord en vroeg me of ik mijn wachtwoord was vergeten. Ja zeker! Stuur maar op dacht ik! En ik wachtte ..... en wachtte...... en wachtte............ Niks nada noppes in mijn mailbox aan een wachtwoord reset. Okay, nog een keer proberen. Het zelfde gebeurde. Niks in mijn mailbox, zelfs niet bij de Spam. Okay dan maar gewoon even de URLs van de producten in een tekst bestandje opslaan. Als snel kwam ik bij de producten die ik wilde! En wat VET! die waren nog in de uitverkoop ook! Ik klikte op de link en... poef! 404! okay.... ander product in de aanbieding.... BAM! ook 404! 

> Wil Decathlon eigenlijk wel dat ik iets koop?

Ik was het wel een beetje zat. Dus op naar de klantenservice! Via twitter snel response dus dat is wat ik deed! 

## Decathlon klantenservice reactie's

> [@DecathlonNED](https://twitter.com/DecathlonNED) krijg alleen 404 pagina's <https://t.co/3m2qEcJeQS> RUNNINGBROEK KIPRUN TR, LOOPBROEK KIPRUN WARM, KALENJIKUITBROEK KIPRUN TR
> 
> — Theo van der Sluijs (@tvdsluijs)

Als snel kreeg ik reactie van Decathlon, dus ze maakte hun belofte van snel reageren waar! 

> [@tvdsluijs](https://twitter.com/tvdsluijs) Heel vervelend inderdaad! Het is bekend en doorgegeven aan de IT. Sorry! We proberen het zsm op te lossen ^LD
> 
> — Decathlon Nederland (@DecathlonNED)

Ja dat is zeker vervelend! Ook omdat ik niet kan inloggen of mijn wachtwoord kan resetten 

> [@DecathlonNED](https://twitter.com/DecathlonNED) en wachtwoord resetten gaat ook niet echt goed! Waar blijft die mail?
> 
> — Theo van der Sluijs (@tvdsluijs)

Kreeg ik netjes reactie op.... 

> [@tvdsluijs](https://twitter.com/tvdsluijs) Ook dit is ook doorgegeven aan de IT. Sorry voor de ongemakken! ^LD
> 
> — Decathlon Nederland (@DecathlonNED)

Maar ja... ik wil die spullen kopen! 

> [@DecathlonNED](https://twitter.com/DecathlonNED) is het nog wel te bestellen? Heb het in maat M nodig
> 
> — Theo van der Sluijs (@tvdsluijs)

Ik wachte af, maar kreeg helaas niet het antwoord wat ik wilde. 

> [@tvdsluijs](https://twitter.com/tvdsluijs) helaas is het op dit moment niet mogelijk om de loopbroek te bestellen. Sorry! ^LD
> 
> — Decathlon Nederland (@DecathlonNED)

Jongens..... ik wil die spullen hebben geen excuses! 

> [@DecathlonNED](https://twitter.com/DecathlonNED) klant is opzoek naar oplossing, met excuses kan ik niet sporten
> 
> — Theo van der Sluijs (@tvdsluijs)

> [@tvdsluijs](https://twitter.com/tvdsluijs) eventueel kun je tijdelijk met een alternatief e-mailadres bestellen. Sorry! ^LD
> 
> — Decathlon Nederland (@DecathlonNED)

Okay... sorry wat? Vanuit klant oogpunt was ik al lang de winkel uit gelopen. Ik sta hier... het geld brand in mijn zak! Ik wil die spullen en mijn geld heeeeeel graag bij jullie kwijt! En wat moet ik doen... zelf op zoek gaan naar een alternatief! zelf maar kijken of ik nog een email adres heb om nog een account mee aan te maken. Stinkt mijn geld misschien? Dat ze het niet willen? Sta ik op een zwarte lijst? Dat ze niet willen helpen? Ik weet het niet, maar ik ga het nu ergens anders bestellen. 

## Hoe de Decathlon klantenservice mij had moeten helpen

_Meneer! Mag ik u een DM sturen, ik vind het heel vervelend te horen dat u een probleem heeft maar ik ga het oplossen voor u!_ Decathlon stuurt me een DM met het volgende. _Ik zie helaas dat het artikel wat u wilt hebben uitverkocht is in de webshop. Ik kan er één voor u uit de winkel laten halen en naar u op laten sturen._ **of** _Ik zie helaas dat het artikel wat u wilt hebben uitverkocht is in de webshop. Ik heb een alternatief voor u gezocht, die is iets duurder maar ik kan u 10% korting geven zodat u slecht 5 euro extra kwijt bent._ **en dan** _Fijn dat ik u heb kunnen helpen, ik zorg dat de spullen naar u gestuurd worden en u kunt op uw gemak betalen via de bij gesloten (digitale) acceptgiro (in uw mailbox)._ _Uw order komt gewoon in uw eigen account en ik zal zorgen dat volgende week iemand contact met u opneemt wanneer het wachtwoord resetten is opgelost zodat u weer in uw account kunt!_ _Daarnaast stuur ik u nog een 10% kortingsbon voor uw volgende aankoop die u, wanneer wij alle problemen hebben opgelost in de webshop, in de webshop kunt gebruiken._

> Beste Decathlon Klantenservice! Zo lost je een probleem op!

## Comments

**[Elies](#264 "2016-03-27 18:23:45"):** Als het wel lukt om te bestellen moet je meestal 2 weken op je levering wachten is mijn ervaring, had je nog niet kunnen sporten. Misschien zijn we in Nederland te verwend online. Maar mooie betaalbare sport items. Wie weet komt de klantvriendelijkheid ooit nog.

**[Theo van der Sluijs](#265 "2016-03-27 19:11:35"):** Ha ha 2 weken wachten? Nou dat is niet echt Nederlands nee. Gelukkig geeft athleteshop.nl me aangeboden om me te helpen! Wel mooie maar iets minder betaalbare sport items... maar ja een goede klantenservice is soms goud waard!

