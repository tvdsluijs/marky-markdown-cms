title: gsmweb.nl helpt me aan een nieuw abonnement, weer KPN!
link: http://vandersluijs.nl/blog/2016/03/gsmweb-nl-helpt-me-aan-nieuw-abonnement-weer-kpn.html
author: tvdsluijs
description: 
post_id: 2614
created: 2016/03/12 06:58:04
created_gmt: 2016/03/12 06:58:04
comment_status: open
post_name: gsmweb-nl-helpt-me-aan-nieuw-abonnement-weer-kpn
status: publish
post_type: post

# gsmweb.nl helpt me aan een nieuw abonnement, weer KPN!

Tja, na het bijna hilarische verhaal met [T-mobile](http://www.pzc.nl/regio/bevelanden/t-mobile-houdt-wolphaartsdijk-voor-het-lapje-1.5774994), waarmee ik zelfs in de krant kwam, moest ik toch echt rond me heen gaan kijken omdat mijn abonnement bijna afliep. Geen T-Mobile... van de verleng aanbiedingen van KPN wordt ik ook niet blij. Tele2 heeft ook slecht bereik in Wolphaartsdijk... dus dan maar Vodafone? Heel internet struinde ik af naar een goed alternatief voor mijn huidige abonnement bij KPN. Ik betaalde 2 jaar lang 22,50 voor 2000MB en 100 bel minuten. Ik wilde eigenlijk naar onbeperkt en iets meer MB, maar KPN wilde daarvoor 32,50 hebben! Wel voor 2 jaar. En dat wilde ik weer niet. Ik wil gewoon 1 jaar, zodat ik over 1 jaar weer kan kijken wat ik wil... want die iphone kan best toch nog 1 jaar mee.... hoop ik. Maar ik kwam er niet uit. Met toestel, zonder toestel, 1 jaar of 2 jaar.... Vodafone of Vodafone.... tja... want dat aanbod van KPN dat was niks. 

## GSMWeb hielp me uit de nood

Ik kwam bij diverse mobile verkoop sites zoals, Typhone, Ritel, GSMeasy enz. Maar [GSMWeb.nl](https://www.gsmweb.nl/) leekt toch wel de beste aanbiedingen te hebben. En dan vooral op zakelijk gebied. Ze hadden daar zelfs Cashback acties waarbij je voor 2 jaar onbeperkt bellen met 5000MB slechts 20 euro per maand kwijt zou zijn. Het mooie is dat je er gewoon je 06-nummer kan ingeven waarna ze je terug bellen. En geloof me! Dat deden ze. Ik denk dat er tussen het moment van mijn nummer verzenden en dat ze belden nog geen 20 seconden zat. "Zo", dacht ik, "Die zitten er boven op!". Na uitgelegd te hebben dat T-Mobile een NoGo was, ik nu KPN had en Vodafone eventueel zou kunnen, bood GSMweb me toch een verlening aan voor KPN. 

> Dat is de beste deal die ik u kan geven meneer!

Onbeperkt bellen, Onbepert SMS en 5000MB data verkeer, met een Samsun S7 met slecht 49 euro bijbetaling voor 44 euro per maand. Ja dat is het dubbele van wat ik nu betaal. Dat is best veel, maar als ik normaal had verlengt zou ik voor dit abonnement 32 euro per maand kwijt zijn geweest. Ik betaal dus eigenlijk 12 euro extra voor 2 jaar lang, dat is 288 euro plus 49 bijbetaling komt uit op 337 euro extra voor een toestel wat normaal 700 euro kost. Dus JA ik heb weer een KPN abonnement voor twee jaar, maar ik heb een toestel waar ik 363 euro minder voor heb betaald. En dat is zo'n 15 euro per maand wat ik bespaar op een toestel. Oftewel als ik het toestel zelf had moeten kopen was ik nog veel duurder uit geweest! 

## Geen T-Mobile dus

Eigenlijk wilde ik al jaren T-Mobile, maar ja die kregen geen vergunning voor voor een Mast toch? T-Mobile? Oh nee jullie logen jaren tegen mij en hebben nooit een vergunning voor een mast aangevraagd! Te erg voor woorden hoe [T-Mobile Wolphaartsdijk voor het lapje heeft gehouden](http://www.pzc.nl/regio/bevelanden/t-mobile-houdt-wolphaartsdijk-voor-het-lapje-1.5774994)! Als een bedrijf op zo'n manier tegen zijn klanten liegt dan hoeft het voor mij niet meer. Nooit meer!!! Ik begrijp wel waarom er meer dan 125000 klanten T-mobile gedag hebben gezegd vorig jaar. Dan kan je een Ali-B als mascotte hebben, maar daar mee ga je het niet redden hoor! 

## Toch KPN

Ja het is dus weer KPN geworden. Helaas! Of toch niet! Het bereik is gewoon goed, maar met de verleng aanbieding hebben ze me als klant wel een beetje laten zitten. De klantenservice van KPN vertelde me zelfs dat ik bij externe partijen waarschijnlijk wel een goed abonnement zou kunnen krijgen. En verdomt dat lukte dus bij GSMWeb. En vandaag belde ze me zelfs nog op of ze me nog konden helpen bij het verlengen. Nou KPN das een beetje mosterd na de maaltijd! Ik heb al verlengt! En wel bij GSMweb.nl