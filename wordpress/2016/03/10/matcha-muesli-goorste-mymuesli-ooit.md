title: Matcha-muesli de Goorste MyMuesli ooit
link: http://vandersluijs.nl/blog/2016/03/matcha-muesli-goorste-mymuesli-ooit.html
author: tvdsluijs
description: 
post_id: 2580
created: 2016/03/10 18:41:38
created_gmt: 2016/03/10 18:41:38
comment_status: open
post_name: matcha-muesli-goorste-mymuesli-ooit
status: publish
post_type: post

# Matcha-muesli de Goorste MyMuesli ooit

MyMuesli, ik eet het ivm gezonder ontbijten al wat langer. Ik heb door de maanden heen al redelijk wat Muesli's gegeten van MyMuesli en ik heb daarover ook al diverse reviews geschreven op deze en op mijn [40enfit.nl](http://40enfit.nl) site. Die reviews waren allemaal prima want tot voor kort vond ik alle smaken lekker. Maar nu heb ik er eentje .... de Matcha-Muesli.... die is echt niet te doen! **Lees en huiver!**

## Wat zegt MyMuesli over deze Matcha-muesli

![MyMuesli Matcha-muesli](/wp-content/uploads/2016/03/matcha-produkt-NL1.png)Matcha groene thee poeder wordt verkregen door het vermalen van één van de exclusiefste en verfijnste Japanse theesoorten. In de wereld van thee is deze zeer gewaardeerd. Mymuesli is groot fan en hebben deze verkwikkende groene thee verwerkt in de muesli. Matcha is niet alleen als thee erg lekker: samen met pistachenoten, frisse appelstukjes en zoete abrikozen komt de subtiele smaak van matcha in deze muesli goed tot zijn recht. En de bereiding is heel eenvoudig: melk toevoegen en je kunt oftewel direct genieten of de mix een paar minuten laten staan tot een smeuïge consistentie ontstaat. 

## Wat denk ik van deze Muesli

Smeuïge consistentie.... dat zegt [MyMuesli](http://nl.mymuesli.com/). Maar ik vind dat niet. Als ik heel eerlijk ben. Sowieso wat zegt consistentie... 

> Onder consistentie wordt in de bodemkunde verstaan de mate van samenhang tussen bodemdeeltjes. Consistentie kan men voelen met de vingers door een klomp bodemmateriaal fijn te drukken. De consistentie kan worden waargenomen in natte, vochtige en droge toestand.

Althans dat zegt wikipedia. Je weet dus echt niet wat ze er mee willen zeggen. En smeuïg vind ik het niet. Erger nog, er zaten in de verpakking zo vaak keiharde stukken dat ik dacht dat ik mijn tanden zou breken. Leken wel stenen (ik denk dat het stukken pistache schil waren die niet goed van de noten af zijn gehaald) En lekker vond ik het ook niet echt. Het was droog, zelf met een enorme bak melk, met een nogal bittere na smaak. Ik ken de smaak heel goed. Het is wanneer je te veel groene thee te lang laat trekken. Man, als ik er aan denk trekken mijn gelaat spieren (die zitten in je gezicht) aan tot een onnatuurlijk geheel van enorme walging. 

> Bah, wat goor

Maar ja... toch gewoon eten want de mensen van MyMuesli geven het niet weg! En dat bedoel ik letterlijk en figuurlijk. Figuurlijk want de meeste muesli is lekker en gezonde maar ook enorm duur. En letterlijk, want ik heb al meerdere malen contact gehad met hun marketing afdeling, voor wat test en review producten en ze beloven veel, maar het contact gaat steeds verloren op de één of andere manier. 

## Drie Kwart Matcha-Muesli

Drie kwart van de Matcha-Muesli had ik op. Toen trok ik het 's morgens echt niet meer. Die keiharde stukken, die vreselijk bittere smaak. Dit ga ik echt niet meer eten. Dus hup! De rest in de vuilbak! Gelukkig had ik nog vreselijk goedkope cruesli van Markant merk staan. God wat een genot om dat 's morgens te eten. Tja, jammer van deze niet zo geslaagde ervaring met MyMuesli. Ik ga vast nog wel eens MyMuesli kopen in de toekomst. Maar voorlopig ga ik ff voor de goedkope rommel van Markant. 

## Voedingswaarde MATCHA-MUESLI

Voedingswaarde 45 g per 100g

Energie
157 kcal / 656 kJ
348 kcal / 1455 kJ

Vetten
5,0g
11g

…waarvan verzadigde vetzuren
0,7g
1,5g

Koolhydraten
23,9g
53g

…waarvan suikers
4,1g
9g

Voedingsvezels
4,5g
10g

Eiwitten
5,0g
11g

Zout
0,18g
0,40g

## Ingrediëntenlijst

69% havervlokken, 8% gedroogde stukjes abrikoos, 5% gehakte walnoten, 4% pistachenoten, haverzemelen, 4% gedroogde appelstukjes, 3% volkorenspeltmeel, 1% matcha groene thee, rijstmeel, maïsmout, zeezout*