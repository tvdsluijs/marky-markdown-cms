title: Casa Martijo review bij Villa Arenas
link: http://vandersluijs.nl/blog/2016/08/casa-martijo-review-bij-villa-arenas.html
author: tvdsluijs
description: 
post_id: 3380
created: 2016/08/14 14:18:03
created_gmt: 2016/08/14 14:18:03
comment_status: open
post_name: casa-martijo-review-bij-villa-arenas
status: publish
post_type: post

# Casa Martijo review bij Villa Arenas

Vlak blij het levendige kustplaatsje Torre del Mar en de plaats Villa Arenas ligt in de bergen Casa Martijo. Deze mooie ruime gelijksvloerse villa ligt op de berg en daardoor in een zeer rustige omgeving. Daar heb ik de afgelopen week heerlijk met mijn gezin vertoeft. Hierbij een review over  deze Villa. Casa Martijo is ongeveer 10km landinwaards rijden voordat je onder aan de "oprit" staat. Met oprit bedoel ik een hele steile weg van zo'n 400meter. Met deze steile weg kom je aan bij diverse villa's en dus ook bij [Casa Martijo](/endorses/casa-martijo). 

## Highway to hell

Omdat we eerst verkeerd gereden waren en eindelijk de weg gevonden had was ik direct naar boven gereden. Op zo'n driekwart minderde ik vaart en dat had ik beter niet kunnen doen. Einde verhaal, verder kwam ik niet. Had natuurlijk gewoon gas moeten blijven geven. Ik probeerde het nog, maar met slippende banden kwam ik niet verder. Tijd om de beheerder te bellen. Die stond dus gewoon netjes beneden op me te wachten en was dus gewoon langs hem gereden. Na besproken te hebben hoe ik verder moest, nam ik een aanloop met de auto en gaste ik naar boven. Het laatste stuk achter uit de "echte" oprit op naar Casa Martijo. Dat ging ook redelijk steil en door flink wat stenen heen en dat vond de koppeling niet zo tof. Dus die rook je lekker. [caption id="attachment_3448" align="alignnone" width="1600"]![Casa Martijo](/wp-content/uploads/2016/08/dpc-8.jpg) Highway to hell[/caption] Ik moet zeggen dat het naar boven rijden en naar beneden rijden voor ons een redelijk puntje was. Met twee auto's langs elkaar kan je niet, dus baden we op onze blote knieën dat we niemand zouden tegen komen. Één stuurfoutje en je flikkert een metertje of 150 naar beneden... dus beide handen aan het stuur. En naar boven gas blijven geven!! Dag drie ging het natuurlijk fout naar beneden. Het was de eerste dag dat ik vooruit de eigen oprit af was gereden en dan moet je een nogal scherpe bocht nemen. Die eigenlijk niet in 1x kan. Dus je moet een stukje achteruit. Was nogal spannend dus daarbij ben ik denk ik vergeten hem in zijn 1 te zetten bij het naar beneden rijden. En wat denk je.... bij het afremmen op de motor vond de auto dat niet echt prettig. Dus op de helft was het klaar. Op een gelukkig niet zo steil stuk stonden we stil. Einde verhaal, de rest ga je maar lekker lopen zei de auto. Oliedruk laat, moter oververhit. 

> @%$!%@$!*&!!!

Was natuurlijk mijn eigen schuld maar toch... als je daar op een steile net 2 meter brede weg staat met aan de ene kant een afgrond en voor je een nog steilere weg naar beneden dan sta je met zweet in je handen. Gelukkig koelde de auto weer snel af en voor dat ik 112 had gebeld konden we weer op weg. Snel in de juiste versnelling en rijden maar. Ik heb de weg op verschillende punten gemeten en het gaat zo nu en dan door de 20% helling heen. Dat is op een brede normale weg prima (al komen normaliter wegen boven de 7% niet heel veel voor) maar op een niet zo'n brede weg waar je niet echt kan over zien wat er bij de volgende bocht komt en dus niet hard kan rijden, terwijl je dat wel moet doen om boven te komen is deze weg iedere keer weer een uitdaging. In zijn 1 het hele eind! En gas blijven geven is mijn tip! Is de vrouw angstig aangelegd laat haar dan het laatste stuk naar boven lopen, of het eerste stuk naar beneden lopen. Is je vrouw niet angstig aangelegd, laat haar dan rijden en loop zelf! Een "Highway to hell" is dit wel. https://youtu.be/w_hV5nsYYbg 

## Het huisje

De voor spanje en vakantie prima ingerichte villa met privé zwembad, ligt dus hoog op de berg met inderdaad een prachtige uitkijk! Eigenlijk beschikken alle kamers over een airco en de slaapkamers hebben allemaal hun eigen badkamer met toillet. Er is een Televisie met DVD speler (ook voor divx) en sateliet aansluiting. Helaas heb je maar toegang tot 2 Nederlandse zenders en zo'n 150.000 Duitse zenders. Dus als je je duits wilt ophalen is dit de ideale plek :-) Er is ook internet via wifi, en zogenaamde straalzender. Verwacht niet dat je ff wat GB's over de lijn drukt. Netflix of uitzending gemist kijken lukt, maar ga niet met het hele gezin kijken op tablets of laptops want dan is het snel gedaan met de verbinding. Een keertje de stekker uit het stopcontact helpt wanneer de verbinding is vast gelopen. Er is een wasmachine om eventuele vuile was en handoeken te wassen (heel handig) en een oven om broodjes af te bakken (alhoewel wij dat niet hebben gebruikt) Er is een keramische-kookplaat, wat wel even wat oefening vergt. Als zo'n ding heet is blijft hij heet! Dus ff laag zetten is er niet bij, dat duurt gewoon langer. Ook moeten de pannen er voor geschikt zijn en moet de bodem plat zijn. De koekenpannen waren dit niet (geen platte bodem) dus pannekoeken bakken was een uitdaging! Voor de rest vind je van alles in de keuken en zie je ook diverse zaken staan van vorige bezoekers of de eigenaren. We hebben wat zaken gebruikt van wat er stond, maar we hebben ook zaken achter gelaten! Yep! De poedersuiker is van ons! En die halve grote pot oploskoffie ook :-). Ja er is een koffie zet apparaat, maar dat werkt met van die gemalen koffie in een filter. Prima wanneer heel de familie koffie drinkt, maar als je alleen koffie drinkt dan is filtergebruik niet handig. Voor de rest ziet Casa Martijo er netjes uit. Niet uitgewoond of zo. De slaapkamers en de bedden zijn prima, er is voldoende warm water vanuit de CV (je moet wel misschien een keer de gasfles verwisselen) en water was er voor ons ook voldoende. Water is overigens niet drinkbaar uit kraan en dus ook niet uit de WC (voor de hond) en is er beperkt. Er is beperkt water omdat het huis niet op de algemene waterleiding aangesloten is. Dat is nogal moeilijk in de bergen. Dus komt er 1x per week een grote vrachtwagen met 10.000 liter water om het zwembad en alle reservoir aan te vullen. Yes, die 10.000 liter is alleen voor dit ene huis! En ja... die vrachtwagen komt over dat zelfde steile pad naar boven. Omdat er een zwembad is bij Casa Martijo wat prima vertoeven was voor ons en de kinderen zou je in principe niet naar het strand hoeven. Maar op de één of andere manier trok het strand toch dus gingen we bijna iedere dag dat steile K@%$ weggetje weer af om naar het strand te rijden. 

## Strand, Omgeving en winkels

Op 15 min. rijden  vanaf Casa Martijo vindt je het strand van Torre del Mar en als je meer door rijdt kom je op het strand bij Velez-Malaga. Het zijn zandstranden met aan de vloedlijn wel wat stenen. Geen hele grote maar in ons geval had een waterschoentje wel wat verlichting gebracht. De stranden zijn schoon en je zit er al snel tussen de Spanjaarden. [caption id="attachment_3456" align="alignnone" width="1600"]![Casa Martijo](/wp-content/uploads/2016/08/dpc-16.jpg) Stand[/caption] In Velez-Málaga vind je diverse winkels en een groot binnen winkelparadijs. Hier is de Eroski (een grote supermarkt zoals de "Plus" maar dan met de V&D gecombineerd) en daar kan je terecht voor al je dagelijkse supermarkt boodschappen. Ze hebben zelfs een internationaal schap met hagelslag, pindakaas en alle andere zaken zie wij Nederlandser altijd meeslepen (tip: dat hoeft dus niet! Scheelt weer kilo's in uw koffer!). De internationale luchthaven van Málaga ligt op slechts 40km. afstand / zo'n 50 minuten rijden. Verder heb ik niets gezien van de omgeving... tja met twee kinderen van 6 en 9 die alleen maar zwembad en strand willen houdt het snel op. Maar eerlijk is eerlijk het huisje geeft een heerlijke rust en het is prima vertoeven. Als je het gaat [huren](http://vandersluijs.nl/endorses/casa-martijo), neem er dus wel even een 4x4 auto bij! [gallery ids="3461,3459,3458,3456,3455,3454,3453,3447,3446,3445,3444,3451,3450,3449,3448,3452" type="rectangular" link="file" orderby="rand"]