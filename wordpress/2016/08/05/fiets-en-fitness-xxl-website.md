title: Fiets en Fitness XXL Website
link: http://vandersluijs.nl/blog/2016/08/fiets-en-fitness-xxl-website.html
author: tvdsluijs
description: 
post_id: 3126
created: 2016/08/05 11:10:50
created_gmt: 2016/08/05 11:10:50
comment_status: open
post_name: fiets-en-fitness-xxl-website
status: publish
post_type: post

# Fiets en Fitness XXL Website

Afgelopen zaterdag ben ik op zoek gegaan naar een nieuwe fiets bij Fiets en Fitness XXL. Zoals je wellicht weet sport ik redelijk veel en ben ik na 1,5 jaar Freeletics toe aan iets nieuws, of meer iets er bij. Ik wil het fietsen dus eigenlijk naast het freeletics gaan doen ook mede omdat ik wat problemen door het rennen met mijn knie heb. Dus op zoek naar een nieuwe fiets en wel bij Fiets & Fitness by Jeremiasse in Goes.  Lees ook mijn [Hoe kies je een Mountainbike artikel](http://40enfit.nl/hoe-kies-je-de-juiste-mtb-mountainbike/)! 

## Stukje Geschiedenis Jeremisasse

![Jeremiasse, Fiets en Fitness XXL](/wp-content/uploads/2016/08/Screen-Shot-2016-08-01-at-08.23.09.png) Jeremiasse Rijwielen en Motoren werd opgericht in 1929 aan de Oostwal in Goes waar het starte met de verkoop en reparatie van motoren en (brom)fietsen. Jeremiasse Fiets & Fitness is momenteel gevestigd in het pand van der Spiegelstraat in 92-96Goes. Dit pand is het oude pand van "Volkswagen/Audi-dealer Van Strien". Volkswagen/Audi-dealer Van Strien in Goes heeft de 23 januari 2009 deuren gesloten wegens een faillissement. Daarvoor zat het in het pand aan de Van der Spiegelstraat 54-56. Het nieuwe pand was nodig om verder te groeien. 

## Fiets en Fitness XXL

[gallery ids="3142,3146" type="rectangular"] Fiets & Fitness XXL is de grootste speciaalzaak van Zuidwest-Nederland op het gebied van merkfietsen en fitnessapparatuur. Hun huidige locatie heeft een showroom met zo'n 4000 m2 fiets- en fitness apparatuur en een werkplaats met gediplomeerde specialisten die 5 dagen per week klaar staan. Ze hebben in hun showroom en magazijn zo'n 3500 fietsen uit voorraad leverbaar, waaronder de merken Batavus, Gazelle, Giant, Koga, Specialized, Flyer, Sparta, Sparta Young, Loekie, Puky, Brompton, Dahon en Bulls. Naast de fietsen hebben ze ook fitnessapparatuur van de merken Kettler, Tunturi, Life Fitness en Polar. Als je het dus bij Fiets en Fitness XXL niet vindt.... vergeet het dan maar! (of was dat een slogan van een ander bedrijf :-) ) 

## De Winkel

De winkel is echt XXL! Met totaal 3 verdiepingen met alles mbt fietsen in het hoofdgebouw en nog een fitness deel en een E-Bike deel in een ander gebouw is het één van de grootste fiets winkels die ik ooit gezien heb. Maar goed, ik ken niet zo heel veel fiets winkels (naast de fiets winkel in Wolphaartsdijk en de kromme spaak in Kapelle) dus als snel maakt dit veel indruk op me. De entree van de winkel is groots opgezet en je betreed gelijk ofwel rechts het e-bike deel van de winkel of links het fietsen & accessoires  & werkplaats- deel. [gallery ids="3145,3144,3143,3255" type="rectangular"] De winkel is grootst opgezet, maar zo nu en dan vind ik het toch krap aanvoelen. Er staat veel... heel veel. Als je het iets ruimer zou opzetten heb je waarschijnlijk nog twee verdiepingen nodig. De fitness afdeling ben ik niet geweest, het fietsen deel had ik al genoeg aan om rond te kijken. Fietsen, fietsen en nog eens fietsen. Kleine fietsen, grote fietsen, sport fietsen, wielrennersfietsen, mountainbikes, fitness hybrides, omafietsen en nog veel heel veel meer. De winkel maakt indruk op me. Het is een mooie winkel, alhoewel het zo nu en dan wat vol aanvoelt. 

## De hulpvaardigheid van het personeel

Binnen 2 minuten merkt een medewerkster op dat ik zoekende ben. 

> Meneer kan ik u helpen?

Zal ik de brillenkast even voor u open maken? Ha, nee eerst een fiets, maar ik ben blij dat u mij aanspreekt. Tja, ik had mijn kinderen bij en die hadden in eerste instantie oog voor de brillen en niet voor de fietsen. Nadat ik uitleg gegeven had wat ik wilde,... geen mountainbike, geen wielrenfiets, maar iets er tussen, ging ze een collega halen. De medewerkers van Fiets en Fitness XXL gaan heel ver om je te voorzien van een fiets. Alhoewel er geen opmeting werd gedaan (wat ik echt een must vind bij de koop van een nieuwe fiets) werden er wel diverse fietsen getoond naar aanleiding van wat ik ongeveer wilde doen met mijn fiets, mijn budget en mijn op het oog gemeten lengte. Er werd netjes verteld waarom ik eigenlijk geen Bulls moest kopen maar toch voor het betere Specialized moest gaan kwamen we uit op een fiets waar na ik een rondje buiten mocht gaan proberen. De fiets werd even snel afgesteld en hop ik wat buiten onderweg lekker aan het trappen. De fiets zat goed en na zo'n 10 minuten proef rijden was ik weer terug. Yep! Deze wordt het! Maar ik heb nog wat spulletjes nodig. Al snel kwamen de afneembare spatborden, helmen en andere accessoires langs. Na alles te hebben gezien en keuzes te hebben gemaakt werd de rekening opgesteld en kon ik met een voldaan gevoel naar huis! 

> Binnenkort krijg ik mijn nieuwe fiets!

## De Website

Ik heb natuurlijk in mijn zoektocht naar een nieuwe fiets ook heel veel websites bezocht. Natuurlijk heb ik ook de fiets en fitness xxl bezocht. De goede indruk die ik kreeg bij de winkel en bij het personeel valt geheel weg bij de website. Het lijkt wel of dit bedrijf hun site op de tweede plaats, wat zeg ik 10e plaats heeft gezet. Alles wat goed gaat in de winkel en het personeel, de indruk, het gevoel, de hulp .... alles weg bij de website. Ja als je op de site komt dan is het eerste gevoel dat het klopt met de uitstraling van de winkel. De kleur rood en het grote logo, maar daarna gaat alles fout. Ten eerste is de site niet responsive. Dus mobiele gebruikers van Fiets en Fitness XXL, pech joh! Maar dat wordt uitzoomen in zoomen.... pffff niet te doen. Daarnaast kan je op de site zoeken, nou vergeet het maar. Ik zocht dus naar een Bulls fiets, en ik kreeg enorm veel resultaten terug waaronder vooral veel nieuws, maar mijn fiets vond ik niet. Ik kon ook niet zien wat nieuws was of een product. En dan het nieuws, ja er is een berichtje van 22 juli 2016 over 15% korting, die ik overigens ook kreeg op mijn gekochte fiets. Maar het nieuws, het laatste item daarvoor was van 30 maart 2015! 30 maart 2015!!!!! Dat is meer dan een jaar geleden! ![Fiets en Fitness XXL](/wp-content/uploads/2016/08/Screen-Shot-2016-08-01-at-22.33.42.png) Foto's! Als er wel iets belangrijk is dan is het visueel maken wat je verkoopt. Maar er zijn enorm veel producten zonder foto. En dan de informatie van de producten. Die is er gewoon weg ook niet. Op een handje vol specificaties zijn de belangrijke zaken niet te vinden bij de producten. ![Screen Shot 2016-08-05 at 14.21.33](http://vandersluijs.nl/wp-content/uploads/2016/08/Screen-Shot-2016-08-05-at-14.21.33-300x145.png)Daarnaast wanneer je een foto van een product probeert te bekijken (volledig scherm) dan krijg je niet de foto te zien maar de code van de foto. De fout zit hem er waarschijnlijk in dat ze een extentie-loze file hebben geupload waardoor drupal (het framework wat er onder zit) niet goed weet wat te doen met het plaatje. Hopelijk lossen ze dit snel op, maar ga maar eens naar deze pagina [Specialized Crosstrail Elite Disc 28](http://www.fietsenfitness.nl/fietsen-atb-cross/crosstrail-elite-disc-28) (yup deze heb ik gekocht) en klik maar eens op het plaatje. Dan zie je gelijk wat er fout gaat. Daarnaast zie ik diverse foutmeldingen op de site die nergens op slaan. Dat de site in een infinite loop is geraakt . ![Fiets en Fitness XXL](http://vandersluijs.nl/wp-content/uploads/2016/08/Screen-Shot-2016-08-01-at-22.15.58.png)

> Oops, looks like this request tried to create an infinite loop. We do not allow such things here. We are a professional website!

En dat het email adres fout is in het engels?