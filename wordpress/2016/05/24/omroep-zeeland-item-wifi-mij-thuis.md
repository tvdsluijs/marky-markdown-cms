title: Omroep Zeeland item over wifi bij mij thuis!
link: http://vandersluijs.nl/blog/2016/05/omroep-zeeland-item-wifi-mij-thuis.html
author: tvdsluijs
description: 
post_id: 2840
created: 2016/05/24 15:20:15
created_gmt: 2016/05/24 15:20:15
comment_status: open
post_name: omroep-zeeland-item-wifi-mij-thuis
status: publish
post_type: post

# Omroep Zeeland item over wifi bij mij thuis!

Daar zat ik dan... best wel zenuwachtig te wachten op de heren van Omroep Zeeland. Ze wilden een item over de Wifi problemen in Zeeland. Zo'n ander halve week geleden belden ze van Omroep Zeeland omdat ze er over zaten te denken om een item hierover te maken. 

Ik dacht... nou zou dat item er echt komen? Maar vandaag was het zover! 

Veel, heel veel Zeeuwen hebben problemen met hun Wifi. En dat is ook niet zo vreemd want het gros gebruikt nog steeds het 2,4Ghz netwerk. En dat zit vol, knalletje vol. Dus Omroep Zeeland dook er in om er een item over te maken en zo de Zeeuwen te helpen aan een beter Wifi ervaring. En blijkbaar kwamen ze door dit artikel: http://vandersluijs.nl/blog/2015/01/snel-wifi-gooi-je-zeelandnet-modem-er.html bij mij uit. Ze wilden graag een interview over hoe gebruikers in Zeeland hun wifi signaal zouden kunnen verbeteren. 

## Interview van Omroep Zeeland!

Dus daar zat ik dan... thuis te wachten op Coen Theuwis en cameraman. Beetje zenuwachtig dat wel. Maar gelukkig gaven de twee heren mij het gevoel dat helemaal niet te hoeven zijn. Coen Theuwis, is presentator en verslaggever Omroep Zeeland, liep met mij het script door en vroeg me om zaken aan te vullen. De cameraman zette ondertussen zijn spullen in elkaar. Na alles door gelopen te hebben en ik was voorzien van mijn eigen microfoon konden de opnames beginnen. Coen vertelde me net voor de opnames dat hij zo nu en dan de zelfde vragen ging stellen om sommige scenes te verbeteren. Maar eigenlijk was dat helemaal niet nodig. Okay, zo nu en dan moest ik een loopje overdoen of een deur extra open en dicht.... maar echt iets over omdat het fout gezegd was nee.... Dat was ooit bij de Google / Bax-shop reclame wel anders :-) Ik ben overigens benieuwd welke beelden ze gaan gebruiken... want er zitten wat hilarische scenes bij, denk daarbij aan de woorden : Strijken, Pasta Koken, WC-bezoek. Volgende week is de uitzending op Omroep Zeeland!