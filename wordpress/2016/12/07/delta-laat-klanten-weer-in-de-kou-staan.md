title: Delta laat klanten weer in de kou staan
link: http://vandersluijs.nl/blog/2016/12/delta-laat-klanten-weer-in-de-kou-staan.html
author: tvdsluijs
description: 
post_id: 3584
created: 2016/12/07 22:02:40
created_gmt: 2016/12/07 20:02:40
comment_status: open
post_name: delta-laat-klanten-weer-in-de-kou-staan
status: publish
post_type: post

# Delta laat klanten weer in de kou staan

> Dikke Delta Deal!

Je snapt, ik kon niet wachten op die Dikke Delta Deal! Ik ben al een tijdje lid van de club dus ik dacht... kom maar op! Krijg ik dikke korting of gratis upgrade naar het super pakket!!! Oh boy oh boy kwam ik even terug van de koude kermis toen ik mijn aanbod kreeg van Zeelandnet en Delta. Delta is zieltjes aan het winnen. Natuurlijk, is logisch want ze hebben het niet makkelijk. Ik ben al lang klant van Delta. En van Zeelandnet ook overigens. Okay ik neem geen stroom en gas af, maar wel water, tv, internet en telefonie. Zo nu en dan ben ik ook weg geweest met internet en telefonie, maar ik kwam op een gegeven moment toch weer terug. En dan kwamen nu de Dikke Delta Deal's er aan... jaaaaa dacht ik..... als bestaande klant moet ik echt mega gaan profiteren! Want nieuwe klanten konden alle pakketten voor 19,95 voor 6 maanden lang krijgen. Even kleine rekensom, het duurste pakket is 72 euro! Dus voor 53 euro maal 6 maanden had je al snel 300 euro voordeel! 

## Bestaande Delta klant krijg 30 euro korting

![delta dikke deal](/wp-content/uploads/2016/12/Screen-Shot-2016-12-07-at-20.20.35.png) Eindelijk kon ik mijn aanbod zien. Ik logde in op de pip omgeving van Zeelandnet... en daar stond het! 

> _**Bent u particulier en heeft u nog geen Premium pakket?**_ _Dan heeft u nu de mogelijkheid om dit pakket 12 maanden lang uit te proberen voor de prijs van uw huidige pakket. _

Woohoooo !!!!  12 maanden lang het Super pakket voor de prijs van mijn huidige pakket!!!! Dan ga ik dus van 150Mbit naar 400Mbit en HBO+ in mijn zender pakket!!!! Oh... wacht even.... als je nog geen Premium pakket hebt.... dat heb ik dus wel. Maar wat krijg ik dan? Ik schrok, ik dacht.... hé.... waar is mijn aanbieding nou? Ik had dus geen aanbieding. Ik kon alleen voor het normale tarief overstappen naar een hoger pakket. Dat kan toch niet waar zijn? Gelukkig heb je twitter, daar zit de klanten service 24/7 (bijna) op je vragen te wachten. Dus vroeg ik ze wat mijn aanbieding nu precies was. 

> Op dit moment hebben we een actie voor upgrade naar Super (400 mbps) met € 15,00 per maand korting voor 2 maanden bij 1 jaar of 4 maanden bij 2 jaar.

Sorry wat? Ik antwoorde: 

> Soooo echt waar??? Wohooo!!!! Wat een geweldige actie!!! Ik geloof mijn eigen ogen niet!!!

Ik heb ze gelijk gezegd dat ik dat niet ging doen. Kom op! 30 euro korting voor een bestaande klant. Ik ga wel kijken bij een andere partij! Maar Delta zou Delta niet zijn als ze mij graag als klant willen houden, dus antwoordde ze: 

> Shoppen is ook niet direct nodig hoor. Ik wil best even nagaan wat we dan wel kunnen doen dat interessant voor je is :) Waar zou je blij mee zijn?

Nou dat wist ik wel natuurlijk! 

> Nou wat dacht je van Alles-in-1 Super 1 jaar voor de prijs van wat ik nu betaal. Dat is tenminste een dikke deal voor bestaande klanten.

Ik bedoel, kom op. Als nieuwe klanten 300 euro krijgen en niet premium 200 euro, dan moet ik dat toch ook wel kunnen krijgen van Delta! Ik melde er voor de zekerheid nog even bij 

> Ik bedoel, als ik geen premium had zou ik dat ook krijgen. En nu ik het niet heb krijg ik niet echt veel als actie.

Nou, dacht ik... die gaan overstag hoor. Natuurlijk mag ik hier niet noemen dat ik dan zo'n vette dikke deal had gemaakt, maar als ik het maar in de pocket zou hebben. Dus daar kwam het antwoord! 

> Als je geen Premium had, zou je dat ook niet krijgen. Dus dit kan ik helaas niet voor je doen. Misschien een andere korting of een pakket voor DELTA Digitale TV?

Ummm sorry..... hoe bedoel je, ook als ik geen premium had zou ik dit ook niet krijgen? Welke imbeciel heeft dat dan zo in mijn ZeelandNet Pip pagina geprogrammeerd! ![](/wp-content/uploads/2016/12/Screen-Shot-2016-12-07-at-19.07.35.png) Ik vertelde Delta, met tekst en screenshot dat het er toch echt stond! Waarop Delta antwoordde: 

> Ja, dat is bij andere abonnementen zo inderdaad. De gratis upgrade. Bij Premium mag ik dat simpelweg niet aanbieden, dus bied ik je graag wat anders aan.

Ohhhh dus ik had toch gelijk! Nou in dat geval, geef me maar gewoon die 12 maanden 15 euro korting voor Alles-in-1 Super 1 jaar. Dan ben ik helemaal blij! Delta antwoordde daarop: 

> Niet helemaal, maar daar gaat het niet om. Ik kan aanbieden: 12 maanden € 5,00 korting (uit mijn persoonlijk budget). Meer niet helaas. Je kunt natuurlijk even afwachten wat het aanbod van het voorjaar zal zijn.

Uit je persoonlijk budget? WTF? Hoe bedoel je uit je persoonlijke budget...  Nieuwe klanten krijgen 300 euro, bestaande klanten krijgen 200 euro (onder verdachte en vreemde voorwaarden) en ik krijg dan bij godsgratie 6o euro! 

> Nou.... ik hoor het al. Ik kan nog beter alles laten afsluiten (het is nu toch opzegbaar) en dan alles weer laten aansluiten. Dan krijg ik 6 maanden lang 50 euro korting op het super abonnement. Ik hoor het betere bod wel, ondertussen ga ik ff bij de concurrent kijken. Jullie weten wat ik graag wil. Komt wel goed schat ik zo in.

Maar dat komt het dus niet. Want Delta houdt voet bij stuk! 

> Dit is wat ik kan aanbieden: 12 maanden € 5,00 korting (uit mijn persoonlijk budget). Meer niet helaas. Je kunt natuurlijk even afwachten wat het aanbod van het voorjaar zal zijn.

## Geen Dikke Delta Deal!

Dus... de Dikke Delta Deal is gewoon helemaal flut voor bestaande klanten. Ze hadden me zelfs kunnen aanbieden dat ze wel 15 euro voor 1 jaar korting zouden geven als ik dan direct 2 jaar zou afsluiten. Dan had het ze wel 180 euro gekost, maar het 2e jaar had ik dan wel een jaar lang dat duurste abonnement betaald. En nu zit ik dus te kijken naar alternatieven. Die prima zijn, alleen zit ik dan tegen zo'n externe ontvanger aan te hikken. Dan ben ik wel goedkoper uit. Een andere optie die ik aan het overwegen ben is gewoon de hele bende op te zeggen en een maand later weer aan te laten sluiten. Of alle extra pakketen op te zeggen en mijn internet te verlagen naar het basis pakket zonder TV en Telefoon. Je kan met internet ook gewoon [Digitaal TV kijken](/endorses/digitaal-tv-kijken) en telefonie kan ik via een voip account al voor 7 euro per maand regelen. Hoe dan ook is de Dikke Deal van Delta en Zeelandnet voor de bestaande klant helemaal niks!