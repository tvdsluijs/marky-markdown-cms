title: Samsung Gear S3 iPhone iOS Connectie
link: http://vandersluijs.nl/blog/2016/12/samsung-gear-s3-iphone-ios-connectie.html
author: tvdsluijs
description: 
post_id: 3621
created: 2016/12/27 14:10:50
created_gmt: 2016/12/27 12:10:50
comment_status: open
post_name: samsung-gear-s3-iphone-ios-connectie
status: publish
post_type: post

# Samsung Gear S3 iPhone iOS Connectie

Nog net voor de kerst kwam hij binnen. Mijn Samsung Gear S3 Frontier. Hoe blij ik er mee was, wist ik ook dat er één heel groot probleem kon zijn. De connectie met mijn Apple iPhone SE. De Gear S3 draait namelijk  (net zoals de Gear S2) op het besturingssysteem Tizen, en daar wil iOS nog niet mee koppelen. Maar gelukkig, hebben we de Beta App van Samsung! Ik kan je hierbij een volmondig JA geven als het gaat over of de Beta App van Samsung werkt op mijn iPhone SE en met de Samsung Gear S3. Ja het werkt! Het is Beta, maar het werkt eigenlijk heel goed! 

## Samsung Gear S3 Tizen OS

Misschien vraag je je af waarom Samsung niet direct met een iOS app op de markt is gekomen. De Samsung Gear S3 loopt niet op Android Wear of IOS maar op Tizen OS. Net als Android, waar Tizen direct mee moet concurreren, draait Tizen op  Linux en daar komt dan ook direct het probleem om de hoek kijken. Tizen is namelijk meer compatible met Android dan met iOS. Daarnaast maken de Samsung Telefoons zelf nog veel gebruik van Android, dus is de adoptie van Tizen in de android wereld iets groter dan in de wereld van Apple en iOS. Daarnaast zorgt Samsung er natuurlijk voor dat de Tizen prima werkt op hun Tizen en Android telefoons zoals de Samsung S7 en Samsung S6 enz. Voor iOS heeft Samsung nog niet heel veel apps gemaakt. En ze wilde natuurlijk het liefste hun horloges samen met hun eigen mobiele telefoons verkopen. Echter nu de smart-watch markt wat aan het inzakken is kijkt ook Samsung wat verder en zijn ze dus aangekomen bij de Apple iPhones. Willen ze hun markt verbreedden en dus meer Gear S3's verkopen dan zullen ze wel moeten. 

## Downloaden Samsung Gear S3 iOS App

Okay, ik zal het nog een keer herhalen, deze app is dus BETA! Ik heb er zelf geen problemen mee om een BETA app in mijn iOS te draaien, maar het zou kunnen dat hierdoor je iPhone niet meer naar behoren werkt. Het gebruik is op geheel eigen risico. Ik zelf heb geen problemen gehad tot nu toe en ik verwacht dat Samsung binnenkort wel met de release komt van de App zelf. [biginfobox color="#f5f9a2" textcolor="#0c0c0c" title="Download bestand" href="https://vandersluijs.nl/download_beta_gear.php" button_title="Download" target="_blank"]Met onderstaande download knop kan je het bestand downloaden. Om deze site een beetje te kunnen bekostigen wordt je tijdens het downloaden (in een nieuw scherm) doorgestuurd naar één van onze sponsoren. Dit scherm blijft gewoon openstaan. Ik zou zeggen, kijk er eens rond wellicht die je wat leuks om te kopen. Mocht het downloaden niet in 1x lukken klik dan nog eens op de button.[/biginfobox] 

## Installeren Samsung Gear S3 iOS App

Het installeren van de App gaat anders dan dat je gewent bent. Het verloopt namelijk via iTunes. Dus ik hoop dat je iTunes op je PC of Mac (tuurlijk staat hij op je mac :-) ) hebt staan. Koppel je iPhone aan je PC of Macbook en als het goed is opent iTunes vanzelf. Zo niet, geen probleem, dubbel klik het IPA bestand wat je hebt gedownload en je zult zien dat iTunes opent en dit bestand gaat inlezen. Sync hierna je iPhone, klik op Apps en klik op Install bij Gear S3. Klik hierna onderin op Apply in iTunes. Nu zal iTunes het Gear S3 bestand gaan installeren op je iPhone. ![installatie Samsung Gear S3 iOS App](/wp-content/uploads/2016/12/Screen-Shot-2016-12-27-at-12.57.33.png) Omdat dit een Beta app is van Samsung voor de Gear S3 wil je iPhone het niet direct openen. Hiervoor moet je eerst de developer van de App in je iPhone permissie geven. Ga naar Settings (instellingen) op je iPhone, ga naar General (algemeen), klik dan op Device Management (Beheer profielen en Apparaten) en bij Bedrijfsapp zie je daar Samsung staan. Geef deze permissie / vertrouw het certificaat) en .... klaar!! Je moet nu via de App connectie maken met je SmartWatch en klaar. De app moet wel open blijven (op de achtergrond blijven) om te kunnen werken. Bij mij komen de Whatsapp berichtjes op mijn horloge binnen. En alle andere zaken ook. Alleen S Health lijkt nog niet te werken. Althans, ik heb geen idee waarom dat item in de app grayed out is en dus niet werk. Maar misschien gaat dat werken in een volgende versie. Voor nu is mijn Samsung Gear S4 Frontier SmartWatch dus een echt gekoppelde watch waarmee ik menig Apple Watch fanboy stik jaloers maak! https://youtu.be/p5FrFtBJYvg

## Comments

**[Robert](#17244 "2017-01-02 23:46:53"):** Hallo Theo, Kan je me verder helpen hoe je jou s3 aan de iPhone heb kunnen koppelen?

**[Theo van der Sluijs](#17245 "2017-01-02 23:54:16"):** Hé Robert, Tuurlijk, wat heb je precies al gedaan? De stappen hier boven? Is je S3 new out of the box of heb je er al mee gespeeld en zo? Misschien is er namelijk een reset nodig. Als je de app start op je iPhone en nieuwe Gear koppelt dan moet het binnen 1 minuut gepiept zijn (althans, dat was bij mij zo) grt Theo

