title: Samsung Gear S3 Frontier Review
link: http://vandersluijs.nl/blog/2016/12/samsung-gear-s3-frontier-review.html
author: tvdsluijs
description: 
post_id: 3606
created: 2016/12/26 19:35:14
created_gmt: 2016/12/26 17:35:14
comment_status: open
post_name: samsung-gear-s3-frontier-review
status: publish
post_type: post

# Samsung Gear S3 Frontier Review

Na 2 jaar gebruik te hebben gemaakt van mijn Polar M400 en V800 vond ik het tijd voor een echte smartwatch dat is de Samsung Gear S3 Frontier geworden. Natuurlijk had ik als iPhone fanboy een Apple Watch moeten kopen, maar ik vind de Apple Watch te lelijk. Een vierkant ding wat goed zou staan om een teletubbie arm of een 4 jarig kind. Nee geef mij maar een mooi robuust horloge. En de enige die dat heeft is Samsung met zijn S3 frontier.

## Dag Polar, Geen Appel / Garmin / Suunto

Nee voor mij echt geen Apple Watch. Alhoewel ik echt wel fan ben van Apple en ik niet zonder mijn iPhone (heb een samsung 2 maanden geprobeerd wat een hel) en mijn macbook kan, laat ik voor nu de Apple Watch links liggen. Ja de serie 2 is eindelijk waterdicht, de accuduur is nog steeds slecht en ik vind het klokkie er gewoon lelijk uit zien. Ik wil een robuust uitziend horloge en rond! De V800 die ik het afgelopen jaar (1,5 jaar) rond mijn pols had was prima qua wat ik er mee kon, maar ik hou niet van een rechthoekig horloge. Misschien was ik ook gewoon toe aan iets anders. Rond vind ik mooi en Apple heeft alleen van die blok horloges. Ik heb de afgelopen jaren veel geschreven over mijn M400 en V800 van Polar, maar het was ondertussen echt tijd voor wat anders. Ik wilde kleur, rond en robuust, GPS en hartslag meting. Al snel kom je dan uit of bij de sport horloges van Garmin of Suunto. Maar die boden nou net niet alles wat ik graag wilde. Of ze waren overpriced! De nieuwe Samsung Gear S3 lijn heeft 3 modellen, de: [Samsung Gear S3 Classic - Zilver](https://partner.bol.com/click/click?p=2&t=url&s=33431&f=TXL&url=https%3A%2F%2Fwww.bol.com%2Fnl%2Fp%2Fsamsung-gear-s3-classic-zilver%2F9200000064831779%2F&name=Samsung%20Gear%20S3%20Classic%20-%20Zilver) [Samsung Gear S3 Frontier - Donker Grijs](https://partner.bol.com/click/click?p=2&t=url&s=33431&f=TXL&url=https%3A%2F%2Fwww.bol.com%2Fnl%2Fp%2Fsamsung-gear-s3-frontier-donker-grijs%2F9200000064831762%2F&name=Samsung%20Gear%20S3%20Frontier%20-%20Donker%20Grijs) of de [Samsung Gear S2 BALR. smartwatch - Zwart](https://partner.bol.com/click/click?p=2&t=url&s=33431&f=TXL&url=https%3A%2F%2Fwww.bol.com%2Fnl%2Fp%2Fsamsung-gear-s2-balr-smartwatch-zwart%2F9200000050069960%2F&name=Samsung%20Gear%20S2%20BALR.%20smartwatch%20-%20Zwart), die dus nog niet in de S3 variant te krijgen is helaas. Maar voor mij was het dus de Samsung Gear S3 Frontier! 

## Samsung Gear S3 Frontier

Volgens Samsun is de Samsung Gear S3 Frontier een stijlvolle en bijzonder robuuste aanvulling op de populaire Gear S-lijn smartwatches van Samsung. Het horloge heeft een 1,3 inch AMOLED scherm met 360 bij 360 pixels, een Exynos 7270 processor (dual-core processor),750 MB aan werkgeheugen, heeft 4 GB aan opslag en een roestvrij stalen behuizing de lunette wat een draaibare ring is waarmee je het horloge bedient. Er zitten twee knoppen aan de zijkant en natuurlijk is het scherm een touchscreen. https://youtu.be/ynTB211p1PQ Ik heb zelf voor de Frontier gekozen omdat ik een stoer robuust horloge wilde. Naast dat hij er robuust uitziet heeft hij een prachtig design en enorm veel mogelijkheden mogelijkheden. Met Samsung Gear S3 Frontier kan je reageren op inkomende oproepen, berichten kan lezen en je sport activiteiten bijhouden. En dat is wat ik wil op een horloge en deze vind ik ook op de Samsung Gear S3 Frontier! Maar er zijn helaas ook nadelen te vinden! 

## Samsung Gear S3 niet waterdicht

De Smartwatch heeft een IP68-certificering, nu denk je leuk maar wat houdt dat in? Nou je kan er dus niet mee zwemmen! Helaas pindakaas!! Ik krijg een beetje Apple Watch serie 1 gevoel hier bij. Toen ik hoorde dat je met de Apple Watch (serie 1) niet kon zwemmen, dacht ik... nee wat een #FAIL! Nou... guess what... zelfde bij deze Samsung Gear S3 dus. Je kan er mee douchen je kan je handen wassen je kan heel even tot een halve meter onderwater... maar hij is dus niet waterdicht. De Samsung smartwatch heeft geen usb aansluiting, want je laad het horloge op via het draadloze [SAMSUNG Gear S3 Charging Dock](https://partner.bol.com/click/click?p=2&t=url&s=33431&f=TXL&url=https%3A%2F%2Fwww.bol.com%2Fnl%2Fp%2Fsamsung-wireless-charging-dock-gear-s2-zwart%2F9200000049818646%2F&name=Samsung%20Wireless%20Charging%20Dock%20Gear%20S2%20-%20Zwart) (je kan ook het [S2 dock](https://ad.zanox.com/ppc/?38058780C71873982&ulp=\[\[http://www.smartwatchshop.nl/category/254521/samsung-gear-s3.html\]\]) kopen), dus je zou denken... dat waterdichte moet toch kunnen. Maar omdat er gaatjes voor de speakers en de microfoon in zitten kan dit dus niet. Van mij had dat niet gehoeven. Ik ga echt niet zoals Michael Knight in mijn horloge tegen KITT zitten praten, en muziek luisteren via piep kleine speakers tja.... Ik had liever gezien dat de frontier een echt waterdicht horloge was. Maar goed, hij is dus spatwater en stof dicht. 

## Samsung Gear S3 Tizen OS

De Samsung Gear S3 loopt niet op Android Wear of IOS maar op Tizen OS. Net als Android, waar Tizen direct mee moet concurreren, draait Tizen op  Linux en is open source. Het systeem bestaat al sinds 2012 en is, terug te vinden op een aantal slimme apparaten, zoals smartphones, televisies en ook smartwatches. De software is opgebouwd rond HTML5: alle apps voor het OS worden in die taal geschreven, wat ontwikkeling voor het platform moet vereenvoudigen en bovendien compatibiliteit garandeert met andere HTML5-platforms. Het systeem is eigenlijk in basis beter dan Android echter is de adoptie vanuit andere grote fabrikanten niet echt groot. Vooral Samsung en Intel gebruiken het maar andere smartwatch makers bouwen door op Android Wear. Nu Android Wear 2 uit komt zou het kunnen zijn dat Tizen geheel ondergesneeuwd wordt (wat ik natuurlijk niet hoop) Het aller grootste probleem van Tizen zijn de Apps. Waar er bij IOS en Android Wear enorm veel App te krijgen zijn, zijn het er bij Tizen bar weinig. Runkeeper, Strava, Nos, Buienradar enz enz zijn allemaal (nog) niet verkrijgbaar. Omdat Tizer een klein markt aandeel heeft zijn de bouwers van deze applicaties ook niet happig om ook nog eens voor Tizen hun app om te bouwen. Gelukkig heeft spotify, nu.nl, KLM en nog een handje vol applicatie bouwers dit nu wel gedaan, maar voorlopig zal ik dus mijn sportactiviteiten met S Health moeten doen. 

## iPhone / iOS Connectie niet mogelijk (of toch?)

En dan het, voor mij grootste probleem! De Samsung Gear S-lijn is niet te koppelen met iOS of te wel de iPhone! Met de Android telefoons of tablets is er geen probleem echter is Tizen niet geschikt op dit moment om met een iPhone te koppelen. Nu zie ik je denken... "Okay, je koopt dus een smart watch waarmee je niet smart mee kan rondlopen omdat hij geen connectie heeft met iOS". Nee klopt! Maar! Ze zijn er mee bezig! Samsung bouwt op dit moment aan een App voor de iPhone waarmee je iOS toch kan koppelen aan de Gear S2 en Gear S3. Natuurlijk is de aankoop voor mij redelijk gevaarlijk, want wat als Samsung de stekker uit dit project trekt. Nu denk ik dat ze dat niet gaan doen. De meeste Android smartwatches zijn te koppelen aan iOS en ook Samsung (ook al verkopen ze eigen Android Mobiles) zal dit moeten gaan doen om de SmartWatch markt bij Apple Fanboys open te breken. En ik heb een beetje goed nieuws. Ik heb de Beta versie van de Samsung iOS app weten te bemachtigen waarmee ik nu mijn smartwatch heb weten te koppelen. En het werkt best goed! 

## Samsung Gear S3 in de doos

De Samsung Gear S3 komt in een mooie ronde doos. Best sjiek eigenlijk en ook direct erg stevig verpakt. Als je hem open doet zie je het horloge direct zitten op het docking station. In de doos zit alles wat je nodig hebt. Kabel, docking station, kort maar krachtige handleidingen en zelfs een setje kleinere horloge bandjes.