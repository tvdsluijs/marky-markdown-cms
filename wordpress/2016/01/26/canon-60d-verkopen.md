title: Canon 60D verkopen
link: http://vandersluijs.nl/blog/2016/01/canon-60d-verkopen.html
author: tvdsluijs
description: 
post_id: 2218
created: 2016/01/26 07:37:01
created_gmt: 2016/01/26 07:37:01
comment_status: open
post_name: canon-60d-verkopen
status: publish
post_type: post

# Canon 60D verkopen

Met pijn in mijn hart heb ik mijn Canon 60D verkocht samen met mijn Tamron 18-270 Objectief en Canon 430EX Flitser. Ik vond het vreselijk maar het moest! Ha ha ha ha okay dat is gelogen! Ik heb inderdaad mijn Canon 60D met alle accessoires verkocht, maar niet echt met pijn in mijn hart.

## Canon 60D bleef in de tas

Ik heb denk ik mij Canon 60D het afgelopen jaar wel geteld 5x uit de tas gehaald. 1x voor de zomervakantie en 4x voor wat uitpak party's en video's. Ik wilde wel meer foto's maken maar ik wilde niet elke keer dat zware ding meeslepen. Ik moet zeggen voor mij maakte de canon prima foto's. Het filmen ging ook goed maar dan moest hij niet te veel focussen want dat was een ramp. Daarvoor kan je beter een 70D kopen is mij vertelt. Zo'n toch best goede en dure camera hoor je natuurlijk minimaal 2x per maand uit de tas te halen om foto's te maken. 

## Canon 60D al verouderd voor ik hem kocht

Toen ik de Canon 60D kocht was hij eigenlijk al verouderd. Natuurlijk heb je dat met alle producten tegenwoordig dat het al verouderd is voor je het uit de doos haalt. Maar bij Canon is het eigenlijk heel normaal dat ze sowieso oude technieken leveren. Vroeger was Canon heer en meester in het maken van digitale camera's. Met de G3 liepen ze mijlen vooruit op de concurrentie. En met de 350D waren ze in één klap de bekendste camera producent die voor hobbyisten een semi-professioneel toestel uitbrachten. Maar de modellen er na waren steeds minder en minder vooruitstrevend. Zo was Epson de eerste met een Systeemcamera, daarna kwamen Leica, Panasonic en Sony al met een mirrorless camera. Pas in 2012 kwam Canon er mee. Lang nadat andere camera fabrikanten dit al deden. 

## Dag Canon 60D, hallo systeemcamera

Ik heb de afgelopen maanden diverse camera's getest. Mirrorless camera's ook wel Systeemcamera's genoemd, wel te verstaan. Het fijne aan deze camera's is, is dat ze net zo instelbaar zijn als Spiegelreflex (DSLR) camera's. Maar vaak veel lichter zijn en veel betere en nieuwere technieken bevatten dan de DSLR's die er verkocht worden. Dus ging mijn Canon 60D met Tamron objectie en flitser marktplaats op. Ik had al een prijs in mijn hoofd dat ik er minimaal voor wilde hebben. En ik kreeg het er nog voor ook! Mijn Canon 60D heeft veel mooie herinneringen vastgelegd, maar ik denk dat mijn nieuwe systeemcamera nog veel meer herinneringen gaat vast leggen! Voor het eerst in 14 jaar geen Canon meer!