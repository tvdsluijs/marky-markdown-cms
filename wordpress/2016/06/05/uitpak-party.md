title: Uitpakparty ZeelandNet Cisco 3940 Modem
link: http://vandersluijs.nl/blog/2016/06/uitpak-party.html
author: tvdsluijs
description: 
post_id: 2844
created: 2016/06/05 20:33:06
created_gmt: 2016/06/05 20:33:06
comment_status: open
post_name: uitpak-party
status: publish
post_type: post

# Uitpakparty ZeelandNet Cisco 3940 Modem

Toen ik naar aanleiding van het Omroep Zeeland item over problemen met Wifi werd uitgenodigd door ZeelandNet / Delta om eens te komen praten aarzelde ik geen moment. Niet alleen heb ik lang lang lang geleden bij zowel Zeelandnet als bij Delta gewerkt, maar ik wilde ook wel eens weten waar ze met betrekking tot wifi mee bezig waren. Na het gesprek ging ik niet alleen naar huis met een hele leuke ervaring, maar ook met een spik-splinter nieuw Cisco 3940 modem.

## Cisco 3940 Modem 2.4Ghz en 5Ghz

![ZeelandNet Cisco EPC 3940](/wp-content/uploads/2016/06/Zeelandnet_Cisco_EPC3940-300x289.jpg)Het laatst uitgebrachte modem van Zeelandnet is het zogenaamde Cisco EPC3940 modem. In dit artikel noem ik het gewoon Modem waarbij het dus alleen om dit type gaat. Het modem wat is voorbereid om zowel 2.4Ghz als 5Ghz te gebruiken komt in een nette bruine stevige Cisco doos. In de doos vind je een coax kabel met een niet al te grote lengte. Deze korte lengte is met een reden. Het is de bedoeling dat het modem zo dicht mogelijk bij de hoofdaansluiting in huis zit. Dit om verstoringen op het netwerk te voorkomen. Hoe langer de kabel des te meer storingen er kunnen optreden. En geloof me je wilt echt de snelheid halen waarvoor je betaal en dat kan alleen gegarandeerd worden door ZeelandNet en Delta als de originele kabel gebruikt wordt. Er zitten ook nog wat boekjes in de doos, waarvan de handleiding van Delta / Zeelandnet zelf het meest belangrijke is. Hiermee installeer je dit modem. Naast de boekjes en het modem zit ook nog een adapter en stekker in de doos om het geheel aan te sluiten op het stroomnetwerk. Wat me direct opvalt zijn de twee schroefgaten in het modem. Daarmee suggereert het dat je het kan ophangen, echter zit er zo'n brede voet onder het modem dat het hierdoor schuin komt te hangen. Wellicht dat je dit kan oplossen door een klein balkje tegen de muur te schroeven waarna je daar het modem weer aan hangt, maar handig is anders. 

## Uitpak party video ZeelandNet modem

https://youtu.be/6LBsDhSOmWM Overigens kreeg ik ook nog een [TP-Link AV-1200](/blog/2016/06/uitpakparty-zeelandnet-tp-link-av-1200.html) Powerline set mee naar huis. Het artikel over die uitpak party kan hier vinden. _Foto door : [Karen Bryan_