title: Samsung S7 geruild voor iPhone SE
link: http://vandersluijs.nl/blog/2016/07/samsung-s7-geruild-voor-iphone-se.html
author: tvdsluijs
description: 
post_id: 2828
created: 2016/07/08 14:12:00
created_gmt: 2016/07/08 14:12:00
comment_status: open
post_name: samsung-s7-geruild-voor-iphone-se
status: publish
post_type: post

# Samsung S7 geruild voor iPhone SE

Mijn abonnement kon ik verlengen met een nieuw toestel. Kan ik mooi van die iPhone 5s af dacht ik. Niet dat ik ontevreden was over mijn iPhone, maar dat werkelijk alles zo veel moest kosten vond ik echt absurd! Kom op een laadkabel voor 30 euro? Daar kan ik in China 30 usb laad kabels voor kopen! Dus kocht ik een Samsung S7 bij mijn nieuwe abonnement en kon na 2 maanden niet wachten om weer over te stappen naar een iPhone! OMG ik ben dus echt een Apple FanBoy! De reden dat ik van mijn iPhone af wilde is simpel! Het is duur! Alles van Apple is duur, maar 30 euro voor een kabeltje is niet normaal! Kom op! Productie kosten zijn nog geen paar cent. Okay er zit wat R&D in maar verder.... Je kan hier lezen over : De dag dat ik mijn iPhone weg deed! 

## Samsung S7

De samsung S7 is een prachtig toestel! Echt waar! Hij is snel, ligt goed in de hand, prachtig scherm en hij is waterdicht! En daar kan Apple nog een puntje aan zuigen want de iPhones zijn dat niet! (waterdicht). Vanaf het begin dacht ik er blij mee te zijn. Geen closed ecosysteem meer, gewoon gebruiken wat ik wil, zelfs buiten de app-store heen. Hij was sneller, groter mooier beter dan mijn Apple 5s, camera was beter, alhoewel hij alle-jesus heet werd bij slow-mo video's. Maar goed, als dat alles is. 

> De Samsung S7 is waterdicht! Geloof me ik heb er mee gedoucht!

De Samsung was wel wat groot! Maar verder was het een top toestel! Ik kon er zelfs mee bellen en app-en onder de douche! (ja waterdicht Apple!!) Dus ik was een tevreden Samsung S7 gebruiker.... toch? 

## Twijfels over de Samsung!

Na zeker een week of 2 begonnen de twijfels. Android werkt helaas niet zo intuïtief als de Apple iPhone. Ja er zit op de iPhone een geluid uit knopje! Een knopje.... ik wist niet dat ik die zo zou missen. Ja als je naar beneden swiped dan kan je het geluid ook uit zetten op de Samsung S7 / Android, maar een knopje is geniaal. Mijn iPhone syncte alles wat er op mijn iPhone stond en Mac. Dus foto's had ik vrijwel direct op mijn macbook in Apple Photos, en op de android ging dat eerst naar Google Photos dan moest ik het downloaden en dan kon ik het pas gebruiken op mijn blog of in fotoboeken. Op de Apple hoefde dat dus niet. 

> Een iPhone synct alles met mijn Mac

Komt er een berichtje binnen op de iPhone... zie ik gelijk op mijn Mac! Kan ik ook direct reageren! Via android gaat dat heel omslachtig met een extra Samsung programma. Ook het swipen op de iPhone werkt gewoon veel beter dan op de samsung. In de browser, Swipe naar links is 1 pagina terug, swipe naar rechts is pagina vooruit, swipe naar bedenen zie alle tabbladen en zo werkt het ook in heel veel andere app's. Wil je bericht informatie zien van whatsapp? (wie het gelezen heeft enz.) swipe naar rechts. Wil je berichten verwijderen (sms of iets anders) swipe naar rechts. Geloof me, de user experience op een iPhone is 1000x beter dan op een android. Android is niet slecht, maar er is gewoon vele malen beter nagedacht over hoe het moet werken! 

> iPhone veel veiliger dan een Samsung S7

Daarnaast is een iPhone stukken veiliger dan een Android. Misschien beperkt het sommige mensen in wat ze willen met hun toestel, maar als ik verhalen hoor over dat RunKeeper op Android gewoon doodleuk even data blijft doorsturen naar hun servers over waar je op dat moment bent zelfs al de app uit staat (dus wanneer je niet je hardloop rondje doet) ben ik blij dat dit dus in de iPhone niet zomaar kan! 

## iPhone SE voor Apple Fanboy

![Samsung S7 geruild voor iPhone SE](/wp-content/uploads/2016/05/IMG_3427-300x300.jpg)Dus, ik wilde terug naar de iPhone! Maar niet naar de 6 of 6s, veel te groot. Die Samsung was al veel te groot! Ik wilde terug naar maatje iPhone 5s... maar dan wel een nieuwere versie... en! daar kwam Apple met de iPhone SE. Dat is het formaatje iPhone 5s maar dan met de techniek van de 6 en de 6s! Dat wil ik hebben! (ik vind persoonlijk de behuizing ook mooier van de 5s dan dat van de 6 of de 6s) Maar ja.... hoe kom ik aan een iPhone SE en hoe kom ik van mijn Samsung S7 af? Ruilen dan maar! Nu vertelde mijn Moeder altijd "Van ruilen komt huilen! Jongen!" (en gelijk had ze!) dus ik heb in mijn Marktplaats advertentie gezet dat ik hem alleen wilde ruilen voor een iPhone SE 64GB. Natuurlijk kwamen de voorstellen om hem te ruilen voor een iPhone 5s, iPhone SE 16GB en ook voor de 6 en 6s van diverse kanten, maar ik liet me niet verleiden tot een ruil die ik eigenlijk niet wilde. ![iPhone SE](http://vandersluijs.nl/wp-content/uploads/2016/05/IMG_3424-300x225.jpg)En gisteren kwam het verlossende Bod! Ik wil mijn iPhone SE 64GB ruilen voor jou Samsung S7! Eindelijk dacht ik en nu maar hopen dat deze persoon over de brug komt! Nou, ik moest over de brug komen (zeelandbrug) want we zijn elkaar tegemoet gereden en we hebben geruild! Hij blij met mijn Samsung S7 (hij kon niet wennen aan de iPhone) en ik blij met de iPhone SE 64GB! Ik kan beter zeggen... zo blij als een kind ben ik met mijn iPhone SE! En zojuist bedacht ik me.... 

> OMG! Ik ben een Apple Fanboy