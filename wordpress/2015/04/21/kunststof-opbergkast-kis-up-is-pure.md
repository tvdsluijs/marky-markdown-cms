title: Kunststof Opbergkast KIS UP is pure troep
link: http://vandersluijs.nl/blog/2015/04/kunststof-opbergkast-kis-up-is-pure.html
author: tvdsluijs
description: 
post_id: 6
created: 2015/04/21 20:11:00
created_gmt: 2015/04/21 20:11:00
comment_status: open
post_name: kunststof-opbergkast-kis-up-is-pure
status: publish
post_type: post

# Kunststof Opbergkast KIS UP is pure troep

Het is zover, ik ben door mijn vrouw de garage uitgedreven en ik heb nu het tuinhuis opgeëist. Tja... soms moet je elkaar wat ruimte geven voor de hobby's van de ander. En de hobby van mijn vrouw werd groter dan dat van mij (want klussen is mijn hobby niet en [konijnen](http://www.konijnparadijs.nl/) die wel van mijn vrouw).

Dus zo erg vond ik het niet, maar ik wilde wel even mijn nieuwe Man-Cave inrichten met wat goede opberg kasten.  ![kunststof-opbergkast-kis](/blog/wp-content/uploads/2015/04/kunststof-opbergkast-169852glrbk-1-e1442260254842-241x300.jpg)In de garage heb ik twee kasten van Stanley staan. Dit zijn goede sterke kasten die eenvoudig in elkaar te zetten zijn. Maar Stanley kasten worden in Nederland niet veel meer verkocht en ging ik dus opzoek naar iets anders. Ik kwam al snel op het merk Kis. Ik had lage kasten nodig van max 1.60 hoog. Nou die zijn er niet dus ik kwam al snel uit op de Kis up van een kleine meter hoog. De prijs was redelijk aan de maat, een kast van tussen de 60 en 80 euro (ligt er aan waar je hem koopt) vind ik niet echt goedkoop, maar goed.... Stanley koste dat ook dus ik dacht "prima!, hier met die kasten!". De kasten worden als volgt beschreven. _Kunststof kast UP met 1 in hoogte verstelbaar legbord grijs. _ _Lage kunststof kast met verstelbare plank om objecten, ideeën en andere spullen netjes op te bergen. Een combinatie van het praktische van kunststof met een aantrekkelijk design. Goedkoop en eenvoudig te monteren._ Goedkoop..... nou dat valt nogal mee. Eenvoudig te monteren... daar hou ik van! Vandaag kreeg ik de kasten binnen en ging er gelijk mee aan de slag. Wat me opviel is dat er enorm (echt enorm) veel onderdelen bij zitten. Toch leek de handleiding mij vrij eenvoudig. Het ging al gelijk mis... de poten zijn er zonder brute kracht niet in te krijgen! Ze lijken eenvoudig weg niet te passen. Na wat ferme klappen paste het dan toch. Toen de wanden.... KAK.... een fout gemaakt. Ach het klikt in elkaar... zal het toch ook wel uit elkaar klikken? Nou nee dus... muurvast... beetje wrikken niet te veel... krak ... scheur.... en ja hoor twee wanden deels gebroken op de bevestig punten. De rest van de kast in elkaar zetten ging.... goed. Even de handgrepen monteren.... hé... ik mis een onderdeel..... niet te vinden... oh en je moet schroeven.... dwars door de deur... hé? Dwars door de deur? Ik wist niet wat dit ging worden want als ik zag hoe eenvoudig bepaalde onderdelen afbraken... en nu schroeven door de deur? Nou dat ging goed. Deurtjes sluiten lichtjes... zitten niet echt heel vast. En er zit een gaatje in de handgrepen om een slotje doorheen te doen..... ha ha ha nou geloof me ik druk met mijn wijsvinger als ik wil dwars door de zijwandjes dus zo'n slot op de deur is een beetje wassen neus. En dan het plankje... moet dat echt 15 kilo kunnen houden? Het is sowieso te kort. Mijn duim kan makkelijk tussen de plank en de zijwand. Dus het schuift heen en weer. Daarnaast zijn de wanden te slap, het is geen geheel in het midden en is het geheel niet sterk. Ik had gehoopt op Stanley kwaliteit.... maar ik kreeg pure troep. Ik zet het neer omdat ik de opberg plek nodig heb... maar ik zal nooit nooit nooit Kis aanbevelen bij wie er naar vraagt. Nooit meer Kis kwaliteit voor mij voor die veel te hoge prijs!