title: Elke dag een nieuw artikel
link: http://vandersluijs.nl/blog/2015/11/elke-dag-een-nieuw-artikel.html
author: tvdsluijs
description: 
post_id: 1736
created: 2015/11/24 06:55:37
created_gmt: 2015/11/24 06:55:37
comment_status: open
post_name: elke-dag-een-nieuw-artikel
status: publish
post_type: post

# Elke dag een nieuw artikel

Via facebook las ik het blog artikel van [Bjarne-Vidar](http://bjarnvidar.nl/elke-dag-bloggen/) over het feit dat hij tot het einde van het jaar iedere werkdag ging bloggen! Iedere werkdag! Als je nou zegt, iedere week okay.... maar iedere werkdag? Dat is toch niet te doen? Of toch? Weet je wat? Ik ga die uitdaging gewoon aan! Sinds 1996 schrijf ik blog artikelen. Ja dus volgend jaar al weer 20 jaar! Men verklaarde me voor gek toen ik 20 jaar geleden mijn eigen domein naam claimde. Wat moet je in godsnaam met www.vandersluijs.nl? Nou dat is toch gaaf? Je eigen domein naam! De prijs was minder gaaf! 100 Hollandse guldentjes, voor de euro generatie, dat is net iets meer dan 45 euro! 45 euro voor een domein! Wat een geld! Nu betaal ik er minder dan een tiende van en geef ik niet meer uit dan vier euro twintig voor een domeinnaam. Maar goed, 20 jaar geleden begon ik dus met bloggen. En sindsdien is er veel veranderd. Zo ging ik van mijn eigen geschreven CMS (in ASP classic) naar Joomla!, Tumblr, Blogger, Wordpress, Blogger, Ghost en weer terug naar Wordpress. En nog ben ik niet tevreden met het CMS wat ik gebruik. Maar daar gaat dit blog artikel niet over. Dit artikel gaat er over dat ik dus bijna iedere dag ga bloggen. Tot het einde van het jaar. Langer niet. Moet ook aan mijn gezondheid denken. 

> Iedere dag bloggen

Ik heb het geluk dat ik twee blogs heb en de uitdaging ga ik dus aan! De komende tijd zal je dus artikelen zien op dit blog en op [40enfit.nl](http://40enfit.nl). De uitdaging ga ik dus aan! Wat ga je hier voorbij zien komen aan artikelen? Dat blijft dus nog even een verrassing! :-) _Foto: by [GotCredit](https://www.flickr.com/photos/jakerust/)_