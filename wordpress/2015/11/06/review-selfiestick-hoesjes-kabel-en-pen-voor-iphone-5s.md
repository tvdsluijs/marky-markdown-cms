title: Review selfiestick, hoesjes, kabel en pen voor iPhone 5s
link: http://vandersluijs.nl/blog/2015/11/review-selfiestick-hoesjes-kabel-en-pen-voor-iphone-5s.html
author: tvdsluijs
description: 
post_id: 1683
created: 2015/11/06 21:19:49
created_gmt: 2015/11/06 21:19:49
comment_status: open
post_name: review-selfiestick-hoesjes-kabel-en-pen-voor-iphone-5s
status: publish
post_type: post

# Review selfiestick, hoesjes, kabel en pen voor iPhone 5s

Vorige week kreeg ik van Mobielkoopjes diverse producten toegestuurd om te reviewen. De accessoires die ik zelf mocht kiezen heb ik genomen voor mijn iphone 5s maar ze hebben natuurlijk voor verschillende merken mobieltjes diverse accessoires te koop. De video-review is gemaakt met een Nikon 1 J5, wat helaas niet zonder slag of stoot ging. In de doos (die ik voor de video maar even weg heb gelaten) vind ik twee telefoon hoesjes, een zwart doosje met verrassing, een data/oplaad kabel en een bluetooth selfie stick bestaande uit twee onderdelen (die ik nog even in elkaar moet zetten). De Nikon 1 J5 die ik ook ter review had van Nikon zelf had nogal wat nukken. Dat wil zeggen hij stopte halverwege gewoon met filmen zonder mij daar ook maar enige notificatie van te geven. Daarnaast was maar slecht zichtbaar wat nu het echte probleem was met de Nikon. [Niet blij](/blog/2015/11/nikon-1-j5-review-overtuigt-niet-echt.html) mee dus ! 

## iPhone 5S Ultra Deluxe Silicon Hoesje - zilver

Het eerste [iPhone 5s hoesje](http://mobielkoopjes.nl/apple/iphone-5s) een iphone 5s Ultra Deluxe siliconen hoesje. Het eerste wat ik zie is de achterkant. Op de site zag het er mooi uit, maar ik wist niet precies wat ik van de achterkant moest verwachten... zilver. Maar het is dus eigenlijk een soort van spiegeltje. Althans, daar kan het voor gebruikt worden. Aan de ene kant dus eigenlijk een vrouwen hoesje. Je weet wel, even make-up bijwerken? Telefoon draaien, spiegeltje kijken en bijwerken maar! Maar om eerlijk te zeggen is het een heel mooi hoesje, dus ook voor een vent! Het ziet er wel sjiek uit! Daarnaast is het ook heel dun hoesje. Veel dunner dan mijn vorige siliconen hoesje. Mijn iPhone schiet er zo in en het voelt goed aan! Heel goed! 

## iPhone 5S Special Portemonnee Hoesje

Het tweede hoesje is een zogenaamd portemonnee-hoesje met Engelse Vlag print. Als ik eerlijk ben vind ik dit soort hoesjes vaak te dik. Waarom heb ik hem dan toch gekozen? Omdat ik die engelse print er heel erg gaaf uit vond zien. Het is ook een heel mooi hoesje waar je telefoon heel stevig in zit! Er uit halen is overigens niet iets wat je te vaak moet doen, want het dunne harde plastic zou wel eens kapot kunnen gaan na een paar keer er in en er uit halen. Je kan in de portemonnee twee creditcard formaat pasjes kwijt. De openingen voor de aansluitingen voor de iPhone 5S ontbreken natuurlijk niet. Het geheel gaat dicht met een magneet clipje. Dus als het dicht zit zit het echt dicht! Heel goed en stevig en heel beschermend. Je telefoon zit veilig in deze hoes. Maar dik! Heel dik! Maar mobielkoopjes heeft nog meer [iPhone hoesjes](http://mobielkoopjes.nl/apple)! 

## Draadloze Bluetooth Selfie Stick

Als ik eerlijk ben heb ik helemaal niks met een Selfie Stick. Das raar want als je mijn instagram account bekijkt zie je enorm veel Selfies van mezelf! Geen Duck-Faces... daar doe ik echt niet aan. Maar wel veel Selfies.... maar waarom dan geen Selfie Stick.... ik zie me er gewoon niet mee rondlopen. Maar nu heb ik er één dus kan ik hem ook gaan gebruiken. Deze Selfie stick is een meter (of zelfs iets meer) lang dus je kan hem een eind van je af houden. Handig, met een knopje! Hmmmm een knopje! Oh ja het is een Bluetooth Selfie stick dus wel even instellen op je telefoon. Het in en uit schuiven gaat wel wat moeilijk. Soms schuift hij niet helemaal goed in, maar op een gegeven moment lukt het wel. Het in elkaar zetten gaat snel (bestaat uit 2 delen) en je telefoon zit er goed vast in. Je kan natuurlijk ook gewoon de selfie stick gebruiken om hoog boven je hoofd een foto te nemen. Dit kan zowel met de front als de back camera. Opladen gaat via de USB aansluiting die er op zit! Handig! 

## iPhone 5 Series Lightning Datakabel

Even bellen. Shit... stroom op! Ken je dat? Okay.... waar is de stroomkabel.... ah nee hé! Ligt thuis! Zelf ben ik van mening dat je niet genoeg laadkabels kan hebben. Één thuis, één in de auto, één op het werk, één op voorraad! Dus als je wat spullen mag kiezen om te reviewen wat kies je dan? Juist! Een extra kabel! Ik koos voor de groene Travel Edition. Geen idee waarom hij travel edition heet, maar hij is makkelijk op te rollen, doordat het een platte kabel is. Hij ziet er verder erg grappig uit in het groen met paarse streepjes en hij is lekker lang. Wat kan je verder vertellen over een kabel.... niet echt veel. Het is een kabel! 

## Business Class Capacitive Stylus Pen en Ballpoint Pen

Als laatste een pen! Ja een pen! Maar geen normale pen! Een pen met aan de ene kant een normale ballpoint en aan de andere kant een Capacitive stylus bal. En dat is handig kan ik je zeggen. Zeker als je zoals ik aantekeningen opschrijf in een kladblok en ook vaak wat op zoek op mijn telefoon of tablet. Pen omdraaien en je kan direct swipen, klikken en er mee werken op je tablet. De pen is licht.... super licht... waarschijnlijk ga ik hem nog wel eens diep in mijn tas moet zoeken want je voelt hem niet zitten. En hij ziet er echt uit als een Business Class pen! Daar kan je mee voor de dag komen! Ben je op zoek naar andere [telefoonhoesjes](http://mobielkoopjes.nl/) of accessoires ga dan kijken bij mobielkoopjes.nl [gallery type="rectangular" ids="1719,1721,1722,1723,1724,1725"]