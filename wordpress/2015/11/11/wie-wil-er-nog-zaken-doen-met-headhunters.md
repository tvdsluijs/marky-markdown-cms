title: Wie wil er nog zaken doen met Headhunters?
link: http://vandersluijs.nl/blog/2015/11/wie-wil-er-nog-zaken-doen-met-headhunters.html
author: tvdsluijs
description: 
post_id: 1692
created: 2015/11/11 14:36:41
created_gmt: 2015/11/11 14:36:41
comment_status: open
post_name: wie-wil-er-nog-zaken-doen-met-headhunters
status: publish
post_type: post

# Wie wil er nog zaken doen met Headhunters?

Er komt nog eens een dag dat niemand meer zaken doet met headhunters. Doordat spoeling van goede programmeurs steeds dunner en dunner wordt onder de tien- zo niet honderdtallen aan headhunt-bedrijven, gaan ze steeds grover en rigoureuzer te werk. Zelf heb ik lang geleden ook bij een Headhunt kantoor gewerkt en daar ging er een gedegen onderzoek vooraf aan het benaderen van potentiële kandidaten. Zodra er iemand gevonden was belden ze netjes met de persoon en gingen ze het gesprek aan, deden ze één of twee assessments en gingen ze kijken waar plaatsing mogelijk was. Dat is tegenwoordig wel anders. Blijkbaar levert het netjes nabellen en ook bijhouden van CV’s niet genoeg geld op en wordt er dus helemaal geen tijd meer gestoken in de potentiële kandidaat. Ik zelf sta ook bij enorm veel headhunt bedrijven in hun systeem en er gaat geen week voorbij dat ik niet meer dan één mailtje krijg met een geweldige aanbieding. Helaas sluiten deze aanbiedingen niet helemaal lekker aan… en krijg je het gevoel dat ze: 

  1. je in de maling nemen;
  2. geen reet interesse hebben in jou als persoon;
  3. iedereen aanschrijven, zelfs de vuilnisman vragen of hij senior developer wil worden.
Neem Wesley van Jouwictvacature.nl! Die schreef notabene Pieter Zwart (eigenaar Coolblue) aan of hij niet opzoek was naar een nieuwe baan!! Lees hier de [reactie](https://twitter.com/PieterZwart/status/652574933114089472) van Pieter! Maar zelf krijg ik ook maandelijks dit soort aanbiedingen. 

> Beste Theo, Een toonaangevende organisatie in de financiële sector heeft een vacature voor een Developer Microsoft Dynamics CRM. Als jij graag werkt aan de volledige ontwikkeling van een CRM-systeem in een Microsoft landschap, dan past deze functie bij jou!

Hmmmm…. De laatste keer dat ik iets met een Microsoft programmeer taal heb gedaan was in 2008. 

> Dear Theo, Op basis van mijn keyword search komt jouw profiel naar boven. Momenteel ben ik op zoek naar een PHP developer voor een interessante positie in Den Haag. Wil je me laten weten of dergelijke posities voor jou interessant zijn?

Den Haag….? PHP Developer….? misschien moet je even filteren op huidige functie en woonplaats! Moet wel zeggen… ze hebben in ieder geval de moeite genomen om mijn naam in het mailtje te typen…. of dit gaat automatisch :-) Maar het wordt erger want zelfs dat is te veel werk!! 

> Goedemiddag, Zoals je weet ben ik al drie jaar actief op de SAP markt en werf ik voor verschillende grote nationale en Internationale klanten SAP specialisten. Er zijn bewegingen geweest die ervoor zorgden dat de aanbod van nieuwe uitdagingen uitbleven of juist in overvloed waren.

SAP….... de laatste keer dat ik iets met ABAP heb gedaan is…..2010! Ene… ik heet THEO! 

> Beste Theo, Voor een project bij een bedrijf dat zich bezighoudt met website performance-tuning en monitoring zoeken wij een senior PHP developer.

Hallo! Kijk ff op Linkedin! Bij dit bedrijf ben ik net weg!! 

> Goedemorgen Theo, Ben jij een ambitieuze Maintenance Manager en toe aan een tweede of derde stap in je carrière? Vind jij jezelf een people manager en ben jij in staat om verandering aan te brengen binnen een afdeling? Een technische opleiding als achtergrond (bij voorkeur werktuigbouwkunde) en ruime ervaring in de procesindustrie? Dan is deze Maintenance Manager positie precies iets voor jou. In de functie als Maintenance Manager bij een grote chemische speler uit de regio Rotterdam stuur jij als manager Technische Dienst een team van circa vijf onderhoudsmonteurs aan.

Maintenance Manager bij een chemische speler!!! Wow… ja altijd al willen spelen met gevaarlijke stoffen. En een beetje van dit… en een beetje van dat. BOEM! 

> Hi Theo, For an financial client of mine in Amsterdam I am urgently looking for an freelance (oracle) Information Analyst (dutch or english speaker). Preferably Oracle knowledge .. (oracle Enterprise management, EPM)

Oracle! Ja leuk… mag ik dat dan eerst even leren bij jullie? 

> Beste Theo, Graag wil ik je op de hoogte stellen van deze freelance positie voordat ik er breed mee ga adverteren op internet, omdat je in ons netwerk zit. Voor een grote bancaire klant van Huxley Associates zijn wij per direct op zoek naar een manager facility management

Een Manager Facility Management…. WTF! Ik kan een hoop bouwen… behalve GeBouwen! **Huxley** spant de afgelopen maanden echt de kroon! De onzin die zij sturen! Het erge is dus ook nog eens dat Huxley en heel veel andere headhunt bedrijven niet eens de moeite nemen om de CV’s bij te werken. Ik heb dit meerdere malen gevraagd en ze blijven maar met vacatures komen waar ik niets mee kan! Daarnaast hebben ze bij Huxley ook een tijdje deze regel onder hun mail gehad. We want to provide you with the best service possible - **click here** to submit your feedback. Helaas was alleen het **click here** deel nooit klikbaar… dus waarschijnlijk hebben ze nooit feedback gehad over hoe slecht hun service is! De laatste paar keer heb ik Huxley en ook andere partijen gevraagd of ze me uit hun systeem willen halen en wat denk je….. ik blijf dit soort mailtjes krijgen van ze. Lees hier onder! **30 oktober 2015**

> Theo, De gegevens zijn verwijderd uit de database. Komt er voor jou een moment wanneer het weer interessant wordt om naar nieuwe functies te kijken?

Nou wat dacht je van **nooit**! **4 november 2015**

> Goedemiddag, Zoals je weet ben ik al drie jaar actief op de SAP markt en werf ik voor verschillende grote nationale en Internationale klanten SAP specialisten. Nu ben ik voor meerdere klanten opzoek naar sap abap specialisten op verschillende levels en vroeg mij af wat je huidige situatie is en of je openstaat voor een nieuwe permanente uitdaging.

_**Mijn reactie:**_

> Nou in die drie jaar heb je lekker je werk gedaan dan. Ik ben namelijk al meer dan drie jaar uit de SAP wereld. Haal me even uit jullie bestand wil je. Ja alles wat je over mij hebt wil ik dat jullie verwijderen! Per direct. Graag ontvang ik een bevestiging van gehele verwijdering.

Heb ik hier reactie op gehad? **Nope**! Sta ik nog steeds in hun systeem? **Waarschijnlijk wel**! Geloof me! Je bent niets anders dan een nummer, waarmee ze makkelijk geld proberen te verdienen! Mocht je benaderd worden via de mail of telefoon, zeg ze het volgende: 

> Je mag me alleen plaatsen als ik 1000 euro plaatsings-fee van je krijg!

of 

> Ik wil best op gesprek bij dit bedrijf maar dan wil ik wel het volgende boek van jullie ontvangen!

Is kijken of ze dat over hebben voor het personeel. **[Update: 12 nov 2015 / 19:16]** _Na redelijk wat opmerkingen op (en via) [Linkedin](https://www.linkedin.com/nhome/updates?activity=6070222779075084288) heb ik besloten om dit artikel te voorzien van een extra wat meer genuanceerde tekst._ _Nee niet alle headhunt bedrijven zijn slecht of presteren slecht. Maar veel zijn dat er wel. En ja ik heb zeker ook wat goede ervaringen met wat partijen. Zeker wanneer het ging om personeel binnen halen, maar de afgelopen drie jaar heb ik nooit echt een 100% echt goed gevoel over gehouden bij een partij._ **[Update 2: 12 nov 2015 / 21:01]** _Niet voor iedereen even duidelijk, maar dit artikel gaat alleen over de bureau's die als dozen schuif service fungeren tussen een kandidaat en een bedrijf._

## Comments

**[Marius](#49 "2015-11-12 13:09:12"):** Het zal niet lang meer duren of dit soort recruitermails hebben dezelfde status als die van een nigeriaanse 419 scammer.

