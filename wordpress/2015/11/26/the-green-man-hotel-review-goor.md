title: The Green Man Hotel Review, goor!
link: http://vandersluijs.nl/blog/2015/11/the-green-man-hotel-review-goor.html
author: tvdsluijs
description: 
post_id: 1732
created: 2015/11/26 06:10:00
created_gmt: 2015/11/26 06:10:00
comment_status: open
post_name: the-green-man-hotel-review-goor
status: publish
post_type: post

# The Green Man Hotel Review, goor!

[The Green Man Hotel](https://ad.zanox.com/ppc/?35941096C66482065&ulp=\[\[https%3A%2F%2Fwww.expedia.nl%2FWembley-Hotels-The-Green-Man.h2245344.Hotelinfo\]\]), voor 41 euro per nacht.... tja wat kan je verwachten? Helemaal niks... en geloof me bij dit hotel kreeg je dat ook! Helemaal niks!  Toen we aan kwamen lopen bij ons Hotel voor de [Survival of the Fittest](http://40enfit.nl/survival-of-the-fittest-london/) run weekend in London dachten we even bij "Hotel transylvania" aan te zijn gekomen. Phoe.... dat zag er niet best uit. We waren er zo rond 11:45 en we liepen naar de receptie om de sleutel te halen. Bij de receptie aangekomen, was er niemand en lag er een briefje dat we naar de bar moesten (er zat een pub in het hotel) om daar om de sleutel te vragen. De receptie zag er al niet uit ... dus we begonnen ons al zorgen te maken. Bij de bar aangekomen werd ons verteld dat we pas om 12 uur de sleutel zouden krijgen. Dus wat doe je dan.... juist wachten! Om 12 uur werd ons daadwerkelijk de sleutel gegeven en konden we naar de kamer. Met twee trappen naar boven en via de smalle gangetjes vonden we onze kamer en stond de deur wagenwijd open. De schoonmaakster was nog volop bezig in diverse kamers, waaronder de onze. Of we over 30 minuten terug wilde komen. Gelukkig konden we onze koffers achter laten in de kamer zodat we London in konden. 's avonds bij terugkomst konden we de nachtmerrie waarin we moesten slapen aanschouwen. We vonden het volgende: 

  * Schimmel op de muren in de slaapkamer, niet een beetje maar een hele wand vol;
  * Behang dat van de muren af kwam;
  * Schimmel op de vloerbedekking;
  * Het tochtte als de pest. Staat er een raam open? Nee komt dwars door de raamsponningen heen;
  * De dekens op het bed waren zo kort dat je voeten er onder uit staken;
  * Het was er koud, heel koud! Het elektrische kacheltje (2000watt) kreeg het niet warm;
  * De koelkast slaat elk half uur aan! Fijn als je wilt slapen;
  * De lampen aan het plafond hadden geen kappen;
  * De stopcontacten zaten los en vielen half uit de muur;
  * Het bad was kapot, er zat aan de buitenkant een scheur;
  * Er zaten (bloed?) spetters aan de muur en het plafond (is Dexter hier geweest?);
  * Er zaten overal gaten in de muren, mijn hobby is gaten boren;
  * Douchen gaat bijna niet, het elektrische boilertje krijgt het amper warm en anders heb je bijna geen water;
Het fijne aan het hotel is dat het op steenworp af ligt van het Wembley stadion. Dus als je daar om wat voor reden moet zijn en echt alleen een plek nodig hebt om te crashen, is dit prima! Lekker goedkoop! Gelukkig hebben ze geen ontbijt, dus doe dat vooral ook buiten de deur in een goed restaurantje of cafe in de buurt. 

## Kamervoorzieningen

  * Koffiezetapparaat
  * Waterkoker
  * Strijkijzer
  * Strijkplank (op verzoek)
  * TV met Digitale zenders
  * Telefoon
  * Privébadkamer
  * Bureau
  * Gratis WiFi
De kamer is compleet ingericht met vreselijke kasten, een vreselijk bureau en bedden waarbij de dekens niet lang genoeg zijn. Er is gratis WiFi, waar mee je zo snel als mogelijk een ander en beter hotel kan boeken. Een telefoon, waarmee je "Groeten van Max" kan bellen om te vertellen hoe slecht dit hotel wel niet is. Daarnaast heb je een strijkijzer, maar is de plan op verzoek.... en een Privé Badkamer waar je liever niet wil komen. Nee dit hotel krijgt niet alleen een dikke onvoldoende het krijg gewoon een minus getal van me! 

## Niet komen als het niet hoeft

Als je met je gezin naar London gaat, niet boeken. Als je een schoon mooi hotel wilt, niet boeken. Als je lekker wilt douchen en slapen, niet boeken. Als je 1 of 2 dagen naar het Wembley gaat en een plek nodig hebt om te crashen.... prima plek! Lekker goedkoop en je hoeft er allen te slapen. [gallery type="rectangular" ids="1752,1751,1750,1749,1748,1743,1744,1745,1746,1747,1742,1741"]