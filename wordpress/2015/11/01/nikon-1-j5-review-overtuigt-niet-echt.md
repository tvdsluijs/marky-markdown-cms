title: Nikon 1 J5 review overtuigt niet echt!
link: http://vandersluijs.nl/blog/2015/11/nikon-1-j5-review-overtuigt-niet-echt.html
author: tvdsluijs
description: 
post_id: 1668
created: 2015/11/01 14:34:10
created_gmt: 2015/11/01 14:34:10
comment_status: open
post_name: nikon-1-j5-review-overtuigt-niet-echt
status: publish
post_type: post

# Nikon 1 J5 review overtuigt niet echt!

Van de week kreeg ik de Nikon 1 J5 opgestuurd van Nikon om te testen en te reviewen. En ik was opgewonden, want als ik de reclames op TV zie dan krijg ik altijd zo'n "daar wil ik bijhoren" gevoel. Je kent dat gevoel wel. Het is een soort van verliefdheid, verlangen, ik ga 5 uur in de rij staan om zo'n product als eerste te krijgen gevoel. Dat heb ik ook bij Nikon, die reclames zijn heel goed. Ik moet gewoon zo'n ding hebben. Nou ik kan je zeggen.... onze eerste ontmoeting viel nogal tegen. ![IMG_1746](https://dezeeuwsefotograaf.nl/wp-content/uploads/2015/11/IMG_17461-300x300.jpg) De doos kreeg ik van de postbode in mijn handen gedrukt... en ik dacht.... dit is de dag!! dat ik Nikon fotograaf wordt!! Eindelijk! Een Nikon!! De doos zag er, voor een uitleenmodel, nog heel goed uit. Ik opende de doos, haalde de boekjes er uit en daar zat hij! De body van de Nikon 1 J5! Wow!! Wat was hij mooi! Aluminium look met zwart leren accenten (nep leer) waar je hem vast houdt. Als een pas geboren kuikentje haalde ik hem voorzichtig uit de doos. 

## Nikon 1 J5 ligt zwaar in de hand

> Ho wacht even!

![DSC_3843](https://dezeeuwsefotograaf.nl/wp-content/uploads/2015/11/DSC_3843-300x200.jpg)Dit kuikentje had zich nogal vol gevreten! Wat een zwaar ding! Met zijn 265 gram is hij lichter dan de Canon EOS M3 met 366 gram en ook lichter dan de Sony Alpha 5100 met 283 gram....  maar op de één of andere manier licht hij toch zwaar in de hand. Of het nu het evenwichtspunt is of misschien net te klein voor mijn handen... ik weet het niet, maar het voelt gewoon niet lekker aan. 

## Nikon 1 J5 objectief

Ik vind het meegeleverde objectief van de J5 middelmatig. Het is slechts een 10-30mm objectief en echt rap is hij niet. Daarnaast kreeg ik hem bijna niet op de body geschroefd. Zo iets moet klik schroef klaar gaan in mijn ogen, maar het was meer van.... hoe moet hij er op... hoe moet hij er op... hoe moet hij er op... oh.... ja en .......... pffffffff vast! Nee werkt gewoon niet handig. Ik zeg, wit stipje op de body, wit stipje op het objectief en klaar. 

## Even wachten.... nog even wachten... Zoomen!

![IMG_1694](https://dezeeuwsefotograaf.nl/wp-content/uploads/2015/11/IMG_1694-300x225.jpg)Daar ik super snel kon zoomen met de Canon en de Sony... is het bij de Nikon.... draaien... even wachten... nog even wachten... zoomen! Het duurt gewoon lang! Te lang! Als je supersnel een foto moet maken maar eerst wilt inzoomen... nou vergeet het maar! Foto-momentje is voorbij! Helaas, jammer joh! Probeer het in de volgende eeuw nog maar een keer. Daarnaast maakt het zoomen (en direct scherpstellen) veel geluid! Te veel geluid als je het mij vraagt. 

## Foto's Nikon 1 J5 zijn prima maar....

Met voldoende belichting maakt de Nikon prima foto's. Zijn normaal van kleur maar knallen niet. Echter als het een iets donkerdere omgeving wordt dan is het niet flitsend. Het zijn goede foto's maar ik mis dan toch net dat stukje wat ik wel bij de Sony had. Iets meer knallend had wel gemogen. Hij maakt automatisch HDR foto's als je dat wilt. Maar ook die overtuigen mij niet. Tuurlijk kan je nog veel nabewerking doen, maar maar dat zoek ik niet in een mirrorless camera. Die wil ik altijd meenemen, foto schieten en zo direct op canvas gooien! Misschien dat de fotos met nabewerking er nog beter komen, maar voor mij schiet de Nikon op dit vlak helaas te kort. 

## Voordelen Nikon 1 J5

  * Accuduur is prima;
  * Scherm is kantelbaar naar boven en naar beneden;
  * Automatisch HDR foto's bij speciale camera stand;
  * Meer dan voldoende pixels, 20+!;
  * Geen lenskapje, zit in objectief;
  * Hij is mooi!

## NadelenNikon 1 J5

  * Hij ligt zwaar en vreemd in mijn hand;
  * Foto's iets minder knallend in kleuren dan de canon eos m3;
  * (Draai)wieltjes liggen zo dicht op elkaar, ik kan ze moeilijk draaien;
  * Infragroen oog zit op plek waar ik de objectief vasthoud;
  * Zoomen maakt erg veel geluid;
  * Zoomt beduidend trager dan de Canon en de Sony!
  * Objectief er op zetten gaat moeilijk en zwaar;
  * Geeft niet goed aan (piepjes enz) wanneer geheugenkaart vol zit!
Afgelopen week zat ik in een Agile training dus redelijk wat foto's geschoten in de hotel kamer (moeilijke belichting) en vandaag nog even buiten bij ons in de tuin. [FAG id=2150] [Update : 4 november] Ik heb het stipje en streepje gevonden waarmee je het objectief op de body kan zetten. Echter gaat dit nog steeds redelijk zwaar als ik eerlijk ben, maar het vinden van hoe het objectief aan de body moet is dus makkelijker geworden.