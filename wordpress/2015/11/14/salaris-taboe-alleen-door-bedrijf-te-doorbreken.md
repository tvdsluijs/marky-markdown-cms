title: Salaris taboe alleen door bedrijf te doorbreken
link: http://vandersluijs.nl/blog/2015/11/salaris-taboe-alleen-door-bedrijf-te-doorbreken.html
author: tvdsluijs
description: 
post_id: 1715
created: 2015/11/14 14:59:32
created_gmt: 2015/11/14 14:59:32
comment_status: open
post_name: salaris-taboe-alleen-door-bedrijf-te-doorbreken
status: publish
post_type: post

# Salaris taboe alleen door bedrijf te doorbreken

Jou salaris, zeg eens eerlijk. Wanneer heb je voor het laatst je salaris open en bloot besproken met vrienden, buren, collega's of met familie? Mag ik het antwoord geven. **Niet**! En als je het al hebt besproken dan heb je vast niet het bedrag genoemd dat je verdient! Heb ik het correct? 

## Taboe op Salaris

Op het salaris in Nederland ligt een enorm taboe. Vooral op het vertellen van het salaris bedrag. Dat geldt overigens niet alleen op het bespreken van het salaris bij buren, vrienden of zelfs familie maar ook op de werkvloer rust er een enorm taboe op. Waarschijnlijk heb je ook nog nooit met een directe collega besproken hoeveel je verdient. En hij (of zij) ook niet met jou. Probeer maar eens te letten op hoe gesprekken gaan rondom het salaris. Een directe vraag over de hoogte van het salaris zal in de meeste gevallen een ontwijkend antwoord opleveren. Zoals : 

> Nou ik weet het niet precies eigenlijk, het wordt wel iedere maand netjes gestort (ha ha ha)

of 

> Mijn vrouw gaat over de bankzaken. Ik zal eens vragen aan haar hoeveel het afgelopen maand was.

Wat ook kan is dat ze de vraag terug kaatsen naar jou! 

> Ik verdien voldoende om de maand mee door te komen jij niet dan?

Waarschijnlijk herken je dit soort antwoorden omdat je ze zelf ook geeft! Er zijn maar weinig mensen echt open over hun salaris. 

## Ontstaan salaris Taboe

Het ontstaan van het Taboe komt doordat er in veel bedrijven geen transparantie is over hoe een salaris berekend wordt. Dat wil zeggen, nadat je bent aangenomen is er meestal voor de jaren er na wel een soort van Salarishuis (wat ik de meest verschrikkelijkste vorm van salaris groei / belonen vindt) waarin staat hoe je zal groeien in je functie. Maar bij het aannemen van iemand verdienen mensen met een "grote" mond vaak het meeste. Overigens krijgen die ook vaak het meeste uit een salarishuis geperst. Dus vaak gaan mensen met een vlotte babbel (mensen met een i profiel in DISC) er vaak vandoor met het meeste geld en niet de mensen die de meeste ervaring hebben. 

## Waarom een Salaris Taboe

Iedereen vind het 'eng' om te praten over het salaris. Als je er echt naar vraagt dan krijg je buiten het wellicht ontwijkende antwoord waarschijnlijk ook een minder leuk antwoord zoals : "daar heb je niks mee te maken" of "dat ga ik jou mooi niet vertellen". Maar waarom? Waarom vertellen bijvoorbeeld vrienden onder elkaar wel andere privé zaken van wat ze vroeger of pas geleden nog allemaal wel niet hebben uitgehaald, maar niet hun salaris? Een groot deel komt voort uit angst! Misschien verdien ik wel zo weinig dat de ander gaat lachen over het feit dat ik daar überhaupt mijn bed voor uit kom. Of verdient de ander zo veel meer dat ik mezelf achtergesteld voel en de ander misschien denkt dat ik een zielig persoon ben met zo weinig per maand. Andersom kan natuurlijk ook. Misschien verdien ik wel zo veel dat de ander misschien gaat denken dat ik een verwent persoon ben of juist heel krenterig want ik kan het toch makkelijk betalen. 

## Doorbreken salaris Taboe

Ik denk dat het Taboe op het salaris op dit moment voor meer scheve gezichten zorgt dan dat er eigenlijk zouden hoeven te zijn. Als een bedrijf volledige transparantie zou hebben en goede vaste loon / functie omschrijving dan zou in basis iedereen het zelfde verdienen en niemand überhaupt hoeven na te denken over wat de ander verdient. Ik ervaar dit vaak ook op de werkvloer. Veel van mijn collega's zeggen altijd: "Die Theo die verdient zoveel", maar ze weten niet echt wat ik verdien. Er is dus een scheef denk patroon, want terwijl mijn salaris helemaal niet extreem hoog is denken veel van mijn collega's dit wel. En ik weet zeker dat dit scheve denkpatroon ook tussen de collega's bestaat. Niemand verteld niemand wat dus mensen maken hun eigen aannames en denken ze al snel "Hij zal wel meer verdienen dan ik". Om dit te doorbreken zullen bedrijven als eerste open kaart moeten spelen. Ik heb dit al bij bedrijven gezien, zoals bijvoorbeeld bij Prowareness. Daar hangen de salarissen en kosten van een medewerker gewoon aan de muur. Niks scheve gezichten, gewoon duidelijk en open. Als je een open, transparant en duidelijke salaris omgeving hebt dan kan dit ook gewoon besproken worden. Het is ook veel eerlijker in een organisatie om te zien wat iemand verdient voor wat hij of zij doet. Je kan dan ook iemand er op aanspreken (in een zelf organiserend team bijvoorbeeld) dat hij best een beetje beter zijn best mag doen gezien het salaris wat hij ontvangt en de kosten die hij maakt. 

## Open Salaris structuur

Ik heb helaas niet het "ei van columbus" voor je als het gaat over een open salaris structuur. Maar je zou bijvoorbeeld kunnen denken aan het volgende. Per functie of taak, werkzaamheden of hoe je het wilt noemen bepaal je een jaar bedrag. Als je dat maal het aantal leeftijdsjaren doet van de persoon heb je zijn Bruto maand salaris. Dus bijvoorbeeld, een content schrijver - functie krijgt 80 euro per leeftijdsjaar (ongeacht zijn ervaring). Als hij 25 jaar is kijgt hij 80x25= 2000 euro bruto per maand. Een programmeurs - functie krijgt 110 euro per leeftijdsjaar (ongeacht zijn ervaring). Als hij 30 is krijgt hij 110x30=3300 euro bruto per maand. Hieraan zou je nog extra verantwoordelijkheids-upgrades aan kunnen hangen. Zo zou een team-lead content schrijvers 85 euro kunnen krijgen ipv 80. En zou een programmeur die verantwoordelijk is voor het dag en nacht in de lucht houden van de site 130 euro kunnen krijgen. Je kan daarnaast natuurlijk nog werken met een extra bonus systeem waarbij een werknemer een extra-tje krijgt wanneer hij iets geweldigs heeft gepresteerd. Als je dit open en transparant communiceert binnen het hele bedrijf zal je zien dat je een veel prettigere werkomgeving krijgt! En als dat Salaris taboe er niet meer is, zal het taboe ook op termijn verdwijnen bij gesprekken met vrienden, buren en familie. _[update: 24 nov]_ Naar aanleiding van mijn linkedin plaatsing had een lezer nog een goed idee. 

> x leeftijd is ook niet motiverend om bijv. al jong ervaring op te doen. Per competentie aangeven wat de marktwaarde is per uur een daarnaar betalen vind ik top werken. Geen onderling gedoe zijnde die is langer in dienst, die heeft meer ervaring, die is ouder maar gewoon doe je A+B ben je dit waard, doe je A+B+C ben je dit waard etc etc.

Oftewel, je probeert alle competenties die nodig zijn in je bedrijf te beschrijven en als iemand daaraan voldoet dan krijgt hij een extra verhoging omdat hij die competentie beheerst. Dit is ook beter wanneer je niet met functies werkt maar met rollen. Functies hebben namelijk vaste competenties en rollen niet. 

###### _Foto [EnvironmentBlog](https://www.flickr.com/photos/environmentblog/)_

## Comments

**[Theo van der Sluijs](#56 "2015-11-28 20:28:38"):** Beste i1550076, volgens mij ben je geen collega, buurman, vriend of familie dus ik zie de reden niet zo om dat met jou te delen.

