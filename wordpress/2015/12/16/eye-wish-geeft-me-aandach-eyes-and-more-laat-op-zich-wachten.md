title: Eye Wish geeft me aandacht, Eyes and More laat op zich wachten
link: http://vandersluijs.nl/blog/2015/12/eye-wish-geeft-me-aandach-eyes-and-more-laat-op-zich-wachten.html
author: tvdsluijs
description: 
post_id: 2006
created: 2015/12/16 06:34:09
created_gmt: 2015/12/16 06:34:09
comment_status: open
post_name: eye-wish-geeft-me-aandach-eyes-and-more-laat-op-zich-wachten
status: publish
post_type: post

# Eye Wish geeft me aandacht, Eyes and More laat op zich wachten

Een kleine ander halve week geleden schreef ik twee artikelen over twee verschillende opticiens. De ene ging over [Eye Wish](/blog/2015/12/eye-wish-opticiens.html) en de andere over [Eyes and More](http://vandersluijs.nl/blog/2015/12/eyes-en-more-is-helemaal-niks.html). Beide artikelen zijn door medewerkers van de twee verschillende bedrijven gelezen en hebben vrijwel direct via twitter en mail contact met me opgenomen. Waarbij Eye Wish gelijk heeft waar gemaakt wat ze beloofden, maar zit ik op Eyes and more nog even te wachten.

> <s>[@</s>**tvdsluijs**](https://twitter.com/tvdsluijs) Hoi Theo, wat vervelend om te vernemen dat je bezoek niet volledig naar tevredenheid is geweest. Kunnen wij wellicht iets voor je betekenen?

En dus gaf ik Eye Wish mijn contact gegevens

> Ik heb direct contact gehad met de eigenaar van de winkel. Hij zal contact met je opnemen en zal zorgen dat er zaterdag samen met jullie naar een ander montuur gekeken gaat worden. Er is ook zaterdag een styliste aanwezig, zij zal ook mee zoeken naar een montuur, dus dat moet goed gaan komen. Zou je ons willen laten weten of het deze keer beter gaat, en wel zoals je mag verwachten van Eye Wish? En als het niet zo is, dan horen we dit uiteraard ook graag. 

## Echte aandacht van Eye Wish

![Theo van der Sluijs](/wp-content/uploads/2015/12/IMG_2203-300x300.jpg)Afgelopen zaterdag ben ik gebeld door de eigenaar van Eye Wish. Of ik een nieuwe afspraak wilde maken om het één en ander recht te zetten. Zowaar was ik al van plan om naar de winkel te gaan en hij verzekerde mij dat hij de styliste (die er die dag was) met mij een nieuw montuur liet uitzoeken. Bij het betreden van de winkel zonk de moed me in de schoenen... pffff wat een berg klanten. Dit gaat wel even duren. Echter kwam er direct een dame naar me toe lopen. Meneer van der Sluijs neem ik aan. Wow... die hebben onderzoek gedaan naar aanleiding van mijn artikel en contact met het hoofdkantoor.  Er werd door haar direct gekeken naar kleur ogen, kleur huid en wat voor soort bril ik het liefste wilde. Aan de ene kant wilde ik het liefst een beetje nette bril, maar ook wel speels. Ik bedoel, ik ben 40 maar niet bejaard! Kleur dus (en geen grijs zoals ik eerst snel had gekozen). Poten blauw en rondom glas bruin zoals de kleur van mijn ogen. Nadat ik het montuur had gekozen, heb ik een rondje in de stad gedaan en daarna direct mijn bril gehaald. Er werden nog wat zaken gecontroleerd bij het op hebben van de bril en toen alles goed bleek te zitten werd er bij het verlaten van de winkel netjes de deur open gehouden. Echte aandacht dus voor de klant. 

## Eyes and more laat nog even op zich wachten

Eyes en more hebben ook contact gehad en wel via de mail. Graag wilden ze met me in contact komen om te bespreken wat er zo allemaal verbeterd kan worden. Ik heb daarop gereageerd maar tot nu toe helaas verder nog niets op vernomen. We wachten het even af. Met het glas is het ondertussen wel goed gekomen.