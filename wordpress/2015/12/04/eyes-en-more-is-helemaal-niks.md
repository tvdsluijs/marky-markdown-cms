title: Eyes en More is helemaal niks
link: http://vandersluijs.nl/blog/2015/12/eyes-en-more-is-helemaal-niks.html
author: tvdsluijs
description: 
post_id: 1785
created: 2015/12/04 20:18:25
created_gmt: 2015/12/04 20:18:25
comment_status: open
post_name: eyes-en-more-is-helemaal-niks
status: publish
post_type: post

# Eyes en More is helemaal niks

Dus het nieuwe glas was klaar volgens de mail die we ontvingen! Mooi want een bril met krassen dat is helemaal niks. Afgelopen zondag ging ik dan maar met de bril van mijn vrouw en vol goede moed richting Goes. Koopzondag en niks te doen dus op naar de stad. Zelf ook wel een oogmeting nodig... want tja... met 40 jaar begin ik toch ook wel wat klachten te krijgen. Dat liep echter wat anders af bij Eyes en More dan ik hoopte! We zijn gemaild! Dus ik kom even het glas voor de bril van mijn vrouw laten zetten, begon ik vol goede moed. Eens kijken meneer, oh ja dat duurt een paar minuutjes. Ik ben zo terug. Zoekend naar een nieuwe bril voor mezelf wachtte ik tot de Eyes en More medewerker terug kwam. 

## Eyes en more is meer Eyes en Less

> Sorry meneer!

Ummm... wat? Glas toch niet binnen? Nee, het glas was er maar men kon het glas hier niet boren en op maat slijpen? Wat bedoelt u? We zijn toch gemaild? Helaas! De bril moest terug naar de fabrikant om het daar te laten slijpen. Eyes en More, werd dus al Eyes en minder! Naar de fabrikant? Maar het glas is er toch? Ja kunnen we niks mee. Moet de fabrikant doen. Okay, kan gebeuren. Hoe lang gaat dat duren? Oh tja, meneer, dat kan wel toch zo'n 4 weken duren. 

> Sorry...??? 4 WEKEN! ????

Een bril heb je meestal omdat je iets niet goed kan zien! Daar kan je dus niet zonder! Sorry, maar 4 weken een bril kwijt gaat niet gebeuren. Geef eens een optie 2. Tijdens dit gesprek liepen we terug naar de toonbank waar medewerker twee achter stond. Een dame die, laat ik het voorzichtig brengen, of wel met een verkeerd been uit bed was gestapt of wel haar maandelijkse niet zo gezellige periode had. 

> Nee, dat kan dus niet

Nee, dat weet meneer ook, maar 4 weken zonde bril gaat ook niet. Nou dan moet je maar een filiaal bellen die dat wel kan. De medewerker ging dus op "aanwijzing" van zijn collega een ander filiaal bellen. Na zo'n 10 minuten wachten kwam hij met het verlossende nieuws. 

> Nee het gaat niet

Hij haalde het glas uit de envelop en liet zien wat het probleem was. Voor me zag ik een glazen bolle schijf van zo'n 5 centimeter (als het niet al groter was) wat dus het glas voor de bril moest voorstellen. De oplossing die ik voor u heb is simpel meneer. Wij sturen het glas terug naar de fabrikant, die moet het dan op maat slijpen en zodra wij het terug hebben over zo'n week of 2 zetten wij het voor u in de bril. Kunt u de bril nu weer gewoon meenemen. Ik kon weinig meer doen, dan akkoord gaan met deze halfbakken oplossing. Want niet alleen moet mijn vrouw dus nog minimala 2 weken tegen een bekrast glas aankijken. Ik vraag me ook ten zeerste af of een fabrikant, zonder voorbeeld op aanwijzing van een Eyes en More filiaal het glas perfect gespiegeld kan slijpen aan een voorbeeld dat ze niet hebben. 

## Ogen opmeten bij Eyes en More

Zoals je zult begrijpen heb ik mijn ogen maar niet laten opmeten bij Eyes en More. Ik was als de dood dat ik mijn ogen 4 weken kwijt zou zijn. 

> Even opsturen naar de fabrikant meneer!

## Comments

**[Angelique](#6425 "2016-08-04 18:27:09"):** Eyes & More in het winkel centrum woensel in Eindhoven barst van de klanten waarvan de glazen niet goed (gemeten) zijn. Keer op keer terug komen en steeds zijn de glazen niet goed. Als ik dan voor de 4e keer terug kom en mijn ogen weer zijn gemeten, wil ik eerst dat brilletje op waar die losse glaasje worden voorgeschoven....die hebben ze niet !!!! Na lang aandringen hebben ze dat brilletje wel....heel vreemd. En als ik dan dat brilletje op heb en zeg dat ik twijfel of er de goede glazen in zitten, heb ik het gedaan! Ik geef toch aan welke sterkte goed is voor mijn ogen....ja en??? Dus vertel ik het dan verkeerd? Nee natuurlijk niet. Heeft degene wel een HBO diploma om mijn ogen te meten???? Nee dus....voor mij nooit meer....

**[Theo van der Sluijs](#6426 "2016-08-04 18:38:17"):** Nee voor mij ook niet. Mijn vrouw, geen idee waarom, gaat er toch nog steeds heen. Maar ik ga naar eyewish, alhoewel ik daar in eerste instantie ook niet geweldig geholpen werd overigens.

