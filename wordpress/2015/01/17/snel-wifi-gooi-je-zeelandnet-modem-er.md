title: Snel Wifi? Gooi je Zeelandnet modem er uit!
link: http://vandersluijs.nl/blog/2015/01/snel-wifi-gooi-je-zeelandnet-modem-er.html
author: tvdsluijs
description: 
post_id: 27
created: 2015/01/17 20:52:00
created_gmt: 2015/01/17 20:52:00
comment_status: open
post_name: snel-wifi-gooi-je-zeelandnet-modem-er
status: publish
post_type: post

# Snel Wifi? Gooi je Zeelandnet modem er uit!

Zeelandnet... de provider van Zeeland. Al een paar jaar mijn provider in Zeeland. Ik moet helaas wel. ADSL haalt bij lange na niet de snelheden die ik wil en in Zeeland is er een soort van monopolie positie van Delta op de Internet markt. (andere partijen hebben geen interesse in Zeeland, te dun bevolkt) Sinds kort heb ik een modem van ZeelandNet met Wifi... en sindsdien is mijn Wifi verbinding ronduit slecht!  Ik was niet de enige die het merkte. Iedereen in huis had het over het slechte wifi bereik. Zelfs mijn kinderen 4 en 7 jaar hadden het er over dat Clash of the Clans niet te spelen was. Dus wat doe je dan.... juist je gaat op zoek naar een oplossing. Na snel wat onderzoek kwam ik er achter dat het netwerk hier in de buurt helemaal vol zit met 2,4Ghz netwerken. ![](https://farm9.staticflickr.com/8607/15680406844_325882a011.jpg) Bijkomend probleem is dat Delta / Zeelandnet met hun nieuwe modems ook nog eens gratis wifi spots gaan uitrollen (aan het uitrollen zijn) en mijn inziens werkt dit niet echt beter met de al bestaande drukte. 

## Snel Wifi van Zeelandnet?

Helaas, is het modem van ZeelandNet (nog geen 3 maanden oud) niet echt voorbereid op de toekomst. Er is namelijk geen 5Ghz op in te stellen. Mijn inziens zou dat enorm hebben geholpen. Je zou dan de mensen hun Wifi op de 5Ghz kunnen gooien en de Wifispots voorlopig nog op de 2,4band. Maar helaas, er was wel een soort van 2.4 GHz 802.11b/g/n maar echt werken doet dat niet. Ook na wat instellingen te hebben aangepast (inclusief het aanpassen van een andere kanaal) werd het er maar niet beter op. Ik had nog een beetje hoop dat de 40 MHz oplossing zou bieden, maar ook dat werkte voor geen meter. Ik heb ook nog diverse sites afgestruind naar een oplossing en de meeste sites zeggen dat je eigenlijk je wifi router (of modem) niet in de meterkast moet hangen. Probleem is echter dat ik met de korte coax kabel en alle utp kabels die daar binnen komen ik niet echt de optie heb om hem in het midden van mijn huis te hangen. Nu zou ik het heel snel kunnen oplossen door weer een nieuwe router te kopen met 5Ghz mogelijkheid, maar ik had niet echt veel zin om er weer 120 euro of zo tegen aan te gooien. En dan zou ik nog steeds een nieuwe plek moeten zoeken buiten de meterkast. Gelukkig had ik nog een [Netgear WNR3500](http://tweakers.net/pricewatch/241223/netgear-wnr3500/reviews/) liggen met echte 802.11b, 802.11g, 802.11n ondersteuning. Die had ik alleen afgekoppeld omdat ik hoopte dat ik niet nog een apparaat nodig zou hebben. En daarbij had ik ook een beetje de hoop dat het nieuwe ZeelandNet modem wel de 5Ghz zou ondersteunen. Ik heb op mijn Mac de applicatie [Wifi Explorer](https://itunes.apple.com/nl/app/wifi-explorer/id494803304?mt=12) waarmee ik kan kijken hoe de sterkte van het signaal is en welke kanalen er bezet zijn (dat zijn ze allemaal maar niet allemaal even sterk). Ik heb het volgende gedaan : 

  1. WiFiSpot (via ZeelandNet PIP pagina) uit gezet*
  2. WiFi op ZeelandNet modem uitgezet
  3. Netgear WNR3500 DHCP uitgezet (dan is hij alleen switch / geen router)
  4. Netgear WNR3500 Wifi aangezet op b/g/n 300Mbps
  5. Netgear WNR3500 op zo leeg mogelijk kanaal gezet
  6. Juiste plek gezocht in Meterkast (daar zit ik helaas aan vast)**
Natuurlijk gelden deze regels voor iedere andere WiFi router. Daar ik vroeger ontevreden was over mijn Netgear ben ik er nu weer reuze blij mee. En zo lang dit goed blijft gaan, koop ik nog heel even geen 5Ghz router. De WiFiSpot gaat niet zomaar uit, ook al heb je hem op je PIP uitgezet! Het beste is om het modem even van de stroom te halen en te laten herstarten. Blijkbaar haalt hij op dat moment de nieuwste gegevens op van ZeelandNet waarbij ook de instellingen van de WiFiSpot. Nu zal deze na de herstart uit staan. _** Voor mij bleek de juiste plek in de meterkast, dicht tegen het plafond te zijn. En met dicht er tegen aan bedoel ik ook echt dicht er tegen aan (bovenkant router is op 5cm na tegen plafond) en daarbij ligt de router met zijn boven kant tegen de achermuur aan. Ik moet toegeven het ziet er wat raar uit en het kan bijna niet de bedoeling zijn dat Netgear dit zo ontworpen heeft maar voor mij geeft het dan de beste WiFi sterkte._ _**[Update!]**_ ZeelandNet heeft blijkbaar nieuwe modems met 5Ghz wifi! Als je toch Wifi van Zeelandnet wilt gebruiken maar de 5Ghz nodig hebt, vraag dan om een nieuw modem! Het zou gaan om een CISCO EPC3940 modem. 

###### _Foto door : [Marcelo Graciolli](https://www.flickr.com/photos/marcelograciolli/)_