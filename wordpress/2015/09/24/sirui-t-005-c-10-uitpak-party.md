title: Sirui T-005 + C-10 Uitpak party
link: http://vandersluijs.nl/blog/2015/09/sirui-t-005-c-10-uitpak-party.html
author: tvdsluijs
description: 
post_id: 1436
created: 2015/09/24 19:35:26
created_gmt: 2015/09/24 19:35:26
comment_status: open
post_name: sirui-t-005-c-10-uitpak-party
status: publish
post_type: post

# Sirui T-005 + C-10 Uitpak party

Tja... toen ging mijn statief kapot! Probleem is dat ik net was begonnen met het maken van vlogs en dan is een statief echt wel heel erg handig. Mijn statief, een echte vanguard, was al wat jaartjes oud... Ik denk zo'n 20 jaar oud. Ben er altijd netjes mee omgegaan, maar het plastic was gewoon op en alles scheurde uit elkaar. Wat nu? https://youtu.be/1JENXDjkAe8 

## Waar gebruik je een statief voor

Binnen de wereld van fotografie heeft een statief eigenlijk maar één doel. Het zo stil mogelijk houden van je camera om op een zo scherp mogelijke foto te kunnen leveren. Vooral als je sluitertijd langer wordt is het onmogelijk om met de hand je camera stil genoeg te houden om geen beweging in je foto te krijgen. In de video wereld heeft het statief als doel om de camera in één stand te houden (waarbij draaimogelijkheid wel blijft) en de camera tijdens het filmen ook zo stabiel en trillingsvrij mogelijk te houden. Omdat ik zelf altijd mijn eigen vlogs opneem is het wel zo handig om een statief te hebben die in een bepaalde houding opneemt wat ik aan het doen ben. 

## Hulptroepen inroepen

Mijn blogs worden helaas niet door een rijke firma qua geld ondersteunt dus alles wat ik doe komt vaak uit eigen zak. Even een statiefje kopen, tja... een goed statief kost gelijk 100 á 150 euro en dat is best geld. Dus deed ik een oproep bij wat grote foto zaken en kreeg daar diverse reacties op terug. Helaas kreeg ik van sommige bedrijven geheel geen reactie terug. Er waren foto zaken die me bedankten voor de eer en me veel succes wensten met mijn blog. [Cameraland.nl](https://dezeeuwsefotograaf.nl/wp-content/uploads/2015/09/www.cameraland.nl) hun reactie vond ik helaas met een nogal negatieve ondertoon: "Ik heb geen interesse in een review over een statief en voel er ook weinig voor om een statief gratis weg te geven". Maar er was één bedrijf dat mijn probleem snapte, enthousiast was en mij wilde helpen! En dat was [Foka](/endorses/foka) uit Rotterdam! 

## Sirui T-005 + C-10

Na contact te hebben gehad met Foka ben ik voor de Sirui T-005 + C-10 gegaan. En wel in het rood. Ik hou wel van een beetje opvallen dus als ik mijn buiten review ga maken (en sowieso als ik op pad ga) denk ik dat ik wel wat bekijks trek met dit mooie rode statief. De doos die aankomt is relatief groot. Ik bedacht me dat dit statief erg klein opgevouwen kon worden, maar als ik de doos zag valt dat wat tegen. Wanneer ik de eerste doos openmaak, zit er wat opvul materiaal in en daarbij een veel kleinere doos. Dat stemt mij meer gerust. In die doos, die overigens netjes afgewerkt is met het merk op de zijkant en wat beknopte informatie, zit een nylon zak (verpakt in een plastic zak) die ook weer redelijk wat kleiner is dan de doos waar die in zat. Het begint een beetje op Matroesjka te lijken (je weet wel van die poppetjes in elkaar die steeds kleiner worden) Als ik het plastic van de nylon zak heb gehaald valt me op dat er een lange sterke nylon kabel aan de zwarte nylon zak zit. Handig want daar kan je eventueel het statief om je schouder mee dragen. Ik zal het echter niet gebruiken omdat ik mijn statief altijd aan mijn cameratas hang. Wanneer ik de nylon zak open, valt het me op dat het statief nog een keer in een plastic zak zit. Nu snap ik dat je als fabrikant je producten graag zo netjes mogelijk aflevert maar dit is wel een beetje overdreven en ook natuur onvriendelijk. Het statief is opgeklapt klein, nog net geen 30 cm. Het balhoofd is netjes tussen de opgeklapte poten opgeborgen, en is dus gelijk op deze manier beschermd bij transport. Het geheel ziet er sterkt en robuust uit. Voor net geen kilo aan gewicht kan dit statief zo'n 4 kilo dragen. Prima voor mijn Canon EOS 60D met Tamron 18-270 objectief. Binnenkort een review over hoe hij bevalt. Moet ik alleen nog even kijken hoe je die naam uitspreekt.. Si-ru-i of Sir-ui of Si-rui Ik wil nogmaals hierbij [Foka](/endorses/foka) bedanken! Wil je dit statief ook kopen? Het statief is zowel in het [zwart](http://vandersluijs.nl/endorses/siriu-zwart) als in het [rood](http://vandersluijs.nl/endorses/camera-nu) te kijgen en voor 119 euro is hij van jou! [show-product-by-ean ean="'6952060000930','6952060000947'"]