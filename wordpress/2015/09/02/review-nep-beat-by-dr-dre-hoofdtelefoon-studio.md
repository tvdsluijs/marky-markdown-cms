title: Review Nep Beat By Dr. Dre Hoofdtelefoon Studio
link: http://vandersluijs.nl/blog/2015/09/review-nep-beat-by-dr-dre-hoofdtelefoon-studio.html
author: tvdsluijs
description: 
post_id: 1227
created: 2015/09/02 06:04:48
created_gmt: 2015/09/02 06:04:48
comment_status: open
post_name: review-nep-beat-by-dr-dre-hoofdtelefoon-studio
status: publish
post_type: post

# Review Nep Beat By Dr. Dre Hoofdtelefoon Studio

In Griekenland op het eiland Kreta, om iets specifieker te zijn heb ik een Beats By Dr. Dre Hoofdtelefoon gekocht. Net echt... maar voor de prijs van slechts €. 16,99 ging ik er bij voorbaat al uit dat deze niet echt zou zijn. Maar dat maakte me ook niet uit! Ik wilde voor €. 16,99 wel eens zo'n nep ding testen. En eigenlijk... krijg je best een aardig geluid voor nog geen 17 euro!  Een Beats by Dr Dre hoofdtelefoon koop je voor tussen de 150 en 350 euro. Gemiddeld kost je een Beats dus zo'n 250 euro. Dat is veel geld voor wat geluid op je hoofd. Maar dan ben je wel helemaal hip! https://youtu.be/DCKbPoYRxfE 

## Schappen vol Beats hoofdtelefoons

In Griekenland staan er schappen vol met Beats hoofdtelefoons, niet achter slot en grendel of glas. Nee deze hoofdtelefoons van Dr Dre staan zo voor de pak. In Nederland zou je winkel binnen enkele uren leeg geroofd zijn denk ik maar in Griekenland niet. Dat komt omdat de hoofdtelefoons en speakers van Dr Dre allemaal nep zijn. De winkelbedienden zeggen overigens niet dat ze echt zijn, maar wel net  zo goed als de echte. Ze testen ze zelfs voor je als je hem koopt. Waarschijnlijk hebben ze iets te veel klanten terug gehad met niet werkende nepperts. 

## Net echt zo'n nep Beats by Dr Dre

![IMG_1007](/blog/wp-content/uploads/2015/08/IMG_1007-150x150.jpg)In de winkel leken ze net echt. De juiste doos zat er om, Dr Dre staat er op met foto en zijn logo. Je kon ze zelfs testen bij schappen waar ze hingen. Voor mezelf dacht ik, dit moet ik testen! Dit is te goedkoop om niet te laten hangen. En zeg nou zelf, staat toch best goed zo'n Beats om je nek! Maar ja, nogmaals het is niet echt. 

## De Beats By Dr Dre Doos

In de Beats by Dr Dre doos vind ik : 

  * De Hoofdtelefoon
  * Een kabel (met twee jacks)
  * Geen handleiding
  * Geen Garantiebewijs
De hoofdtelefoon is netjes verpakt in plastic, alhoewel er een gaatje in zit. Maar dat kan ook gebeurd zijn bij het testen. Er zit ook zo'n origineel "nep" kabeltje bij waarmee je aan één kant de Dr Dre hoofdtelefoon kan aansluiten en aan de andere kant je iPhone of walkman :-). De Jacks zijn door een plastic kapje omhuld om netjes te blijven. Bij mij zit er overigens maar om één zo'n kapje, maar wellicht ligt die nog in de winkel. Er zit géén handleiding bij. Maar ja... echt moeilijk is het niet. En er zit ook géén garantie bewijs bij. Maar goed.... op nep producten heb je geen garantie en de griek die hem aan mij verkocht hoopt natuurlijk dat ik eerder het land uit ben dan dat hij kapot gaat. 

## Een close up van de Beats by Dr Dre

Als ik thuis gekomen goed ga kijken dan vallen me toch wel wat kleine kwaliteitsprobleempjes op. ![IMG_0872-sml](/blog/wp-content/uploads/2015/08/IMG_0872-sml-150x150.jpg)Zo gaat het uittrekken van de oorschelpen wat moeilijk en maakt het een krakend geluid. Niet echt soepel zeg maar. Terwijl je verwacht bij een Beats by Dr Dre dat dit toch eenvoudig en soepeltjes gaat. 

> Niet bij een neppert dus.

Ook zijn er wat plastic oneffenheden en is het geheel niet echt super afgewerkt als je van heel dicht bij kijkt. ![Beats By Dr Dre](/blog/wp-content/uploads/2015/08/IMG_0870-sml-150x150.jpg)Het kabeltje lijkt nergens op. De zogenaamde gouden plugjes laten al zien dat het gewoon van ijzer is. Op sommige plekken hebben ze namelijk net een beetje te weinig goudkleurige verf gebruikt. Ook zijn de jacks niet mooi afgewerkt in het plastic omhulsel waar ze uitsteken en ziet het er van dichtbij erg slecht afgewerkt uit. 

## Het Geluid van een Beats by Dr Dre

Natuurlijk verwacht je veel van het geluid van een Beats by Dr Dre hoofdtelefoon. Maar niet bij een nep exemplaar. Maar wacht.... wat hoor ik nu.... geluid... en eigenlijk best goed! Wat zeg ik.... er zit een redelijk vol geluid in! Dat had ik niet verwacht zo'n geluid voor nog geen 17 euro! Het geluid wat uit deze nep hoofdtelefoon komt is prima! Ik ben zelf geen audiofiel, maar dankzij de ruime, ademende afsluitende oorschelpen zit het niet alleen goed, maar komt er ook nog eens een prima geluid uit! 

## Koop een echte Beats by Dr Dre hoofdtelefoon

Ik zelf weet niet of ik 200 euro zou uitgeven voor een echt Beats. Ik heb er geen dus qua geluid kan ik het niet vergelijken. Maar als je echt kwaliteit zoekt in een hoofdtelefoon dan kan deze nep Beats, buiten het prima geluid, je geen kwaliteit bieden. Wil je nou een echte Beats kopen maar heb je niet zo veel geld? Koop dan er dan één via [NopNop](http://www.nopnop.nl/index.php?zoeken=beats)! Dan koop je een echte [Beats by Dr. Dre hoofdtelefoon](http://www.nopnop.nl/index.php?zoeken=beats) met heel veel korting! [gallery type="rectangular" size="medium" ids="1231,1230,1229,1228" orderby="rand"] 

## Beste Beats by Dre aanbiedingen

Op zoek naar de Beste Beats by Dre aanbiedingen? Hieronder zie je 5 geweldige Beats By Dre aanbiedingen! Ga voor alle aanbiedingen naar [Beats By Dre Aanbiedingen](/beste-beats-by-dre-aanbiedingen)! [show-bstock-product-by-brand brand='Beats By Dre' limit=5]