title: Yellowbrick registratie klantonvriendelijk
link: http://vandersluijs.nl/blog/2015/09/yellowbrick-registratie-klantonvriendelijk.html
author: tvdsluijs
description: 
post_id: 1291
created: 2015/09/12 17:06:33
created_gmt: 2015/09/12 17:06:33
comment_status: open
post_name: yellowbrick-registratie-klantonvriendelijk
status: publish
post_type: post

# Yellowbrick registratie klantonvriendelijk

Snel snel snel naar de stad. Onderweg dacht ik, oh nee… geen klein geld bij en ik wilde parkeren bij een plek waar er alleen kleingeld in zo’n automaat gaat. Kan dat niet makkelijker… oh ja… hoe heet dat ook alweer… Ga toch bricken van Yellowbrick! Maar dat "Ga toch Bricken" dat kan dus helemaal niet zomaar even.  Downloaden van de app en Bricken maar! Dat dacht ik! Maar dat is dus niet zo. Voordat je aan het Bricken kan moet je sowieso 1 werkdag wachten! Probleem is dat ze al je gegevens moeten verifiëren voordat ze je goedkeuring geven. Wat heb ik daar nu aan? Niks, je kan dus niet direct Bricken! Nogal klant onvriendelijk al zeg ik het zelf. Ze hebben alles van me! Mijn gegevens, mijn geverifieerde credit card… maar ik kan dus niet Bricken. Okay, ze moeten ook blijkbaar een plakker voor je raam opsturen, maar kom op! Als ik alles heb ingevoerd moet ik toch direct kunnen Bricken? Ja… en dat invoeren daar heb ik ook nog wel wat over te zeggen. Het is in mijn ogen de meest niet vriendelijke, niet mobiele, slechtste gebruikers ervaring ooit voor een service die je met een App op je mobieltje moet aanvragen. Probleem is namelijk dat het niet via de App kan. Nee, je moet eerst je email adres invoeren. Dan sturen ze je een mailtje, in dat mailtje met heel veel tekst (terwijl ik alleen een knop wil met , "JA DIT BEN IK") moet je een klein linkje zoeken waar mee ik verifieer dat dit mijn email adres is. Dan ga je naar de site, die helemaal niet is gemaakt voor een mobiel. Daar moet ik een enorme hoeveelheid aan gegevens invoeren op een manier die bijna niet kan want HET IS NIET RESPONSIVE! Dan moet ik ook nog eens HEEL mijn adres invoeren, want automatisch ophalen via Postcode huisnummer…. hé dat doen alleen echt goede sites! En als dat allemaal gelukt is….. kan ik niet Bricken. Want ik moet dus een werkdag wachten…… 

> "Ga toch Bricken", wordt, "je kan stikken…”.

Dus kon ik op zoek naar een andere parkeerplaats, waar ze een automaat handen met pincode. Zucht…. had ik nou toch maar voor de [Parkmobile app](http://www.parkmobile.nl/) gekozen. [gallery type="rectangular" ids="1294,1295,1296,1297,1298"]