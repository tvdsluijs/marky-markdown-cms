title: Oplossing missende folders in Outlook Osx Mac
link: http://vandersluijs.nl/blog/2015/09/oplossing-missende-folders-in-outlook-osx-mac.html
author: tvdsluijs
description: 
post_id: 1280
created: 2015/09/08 09:46:40
created_gmt: 2015/09/08 09:46:40
comment_status: open
post_name: oplossing-missende-folders-in-outlook-osx-mac
status: publish
post_type: post

# Oplossing missende folders in Outlook Osx Mac

Als je Outlook met IMAP op je Mac gebruikt dan kunnen er zomaar wat rariteiten optreden met de werking van Outlook onder Osx. De applicatie Mail werkt heel goed op de Mac maar veel mensen zijn nu eenmaal Outlook minded. Outlook op de mac is overigens prima, behalve dan dat CalDav nog steeds mist.  Naast dat de CalDav integratie mist (je kan dus niet je kalender syncen met een niet Exchange omgeving) is een ander probleem dat je na installatie diverse folders kan missen. Op de één of andere manier maakt Outlook de beslissing voor je om sommige folders niet te syncen. Of het nu om de grootte van de folder gaat of het gewoon een random keuze is… er missen dus folders en nu? Wees niet bang, je bent geen mail folders kwijt. Outlook synchroniseert ze gewoon niet. En je moet dus handmatig gaan aangeven dat je dit wel wilt. 

## Oplossing missende folders in outlook

In Outlook, selecteer Tools > IMAP Folders... ![](/blog/wp-content/uploads/2015/09/1441704761_thumb.png) Gebruik de popup (folder browser) en navigeer door al je IMAP / Mail folders. De folders/mappen die niet vet gedrukt zijn, synchroniseert outlook niet, en zijn dus ook niet te zien in Outlook. ![](http://vandersluijs.nl/blog/wp-content/uploads/2015/09/1441705091_thumb.jpeg) Klik op de imap /outlook mappen die je wilt zien (waarschijnlijk allemaal) en klik op Subscribe/Abbonneer. Dat doe je doormiddel van het Plus tekentje / knopje links boven in. Zodra je het scherm sluit zal je zien dat Outlook de mappen toont en zal gaan synchroniseren.