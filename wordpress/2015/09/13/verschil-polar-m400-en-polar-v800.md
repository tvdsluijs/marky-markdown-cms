title: Verschil Polar m400 en Polar v800
link: http://vandersluijs.nl/blog/2015/09/verschil-polar-m400-en-polar-v800.html
author: tvdsluijs
description: 
post_id: 1284
created: 2015/09/13 09:27:11
created_gmt: 2015/09/13 09:27:11
comment_status: open
post_name: verschil-polar-m400-en-polar-v800
status: publish
post_type: post

# Verschil Polar m400 en Polar v800

"Chosen by Champions" staat er op de doos en de folders van de Polar v800. Blijkbaar ben ik dan een Champion. Wat overigens wel een beetje klopt als je mijn verhaal over de "[Polar V800 en Obstacle Run](http://40enfit.nl/polar-v800-en-obstacle-run/)" op mijn 40 en fit site leest. Ik was al in het bezig van de Polar M400, waar ik al super blij mee was. Maar dit net iets duurdere en uitgebreidere broertje is nog beter! Ik wist niet dat het kon, maar Polar heeft er nog meer handige functies ingestopt. 

## Verschil Polar m400 en Polar v800

Er zijn nogal wat verschillen tussen de Polar M400 en de Polar V800. Voor mij zelf zijn er een aantal die ik heel erg handig vindt en hierdoor de Polar v800 boven de m400 zou kiezen. Hier onder een klein overzicht van functies die ik dus vooral heel erg handig vindt. 

## Trainings / herstel status

Één van de beste functies vind ik toch wel de herstel en trainings-status. Dit is een heel goed doordachte functie van Polar. Hoe harder je training is des te langer je herstel-tijd is. En dit laat polar dan op de v800 zien. Het is een gemis op de m400 nu ik deze functie ken, maar ik snap dat je dit soort dingen echt in je vlaggenschip stopt. Het slimme er aan is, dat als je meer rust pakt overdag je herstel-tijd automatisch korter wordt. Zo had ik een pittige bootcamp sessie op woensdag avond waarna de Polar v800 zei dat ik pas weer op donderdag avond 22:00 uur mocht trainen. Daar ik een zitten beroep heb en dus veel rust pak overdag werd die tijd steeds korter en kon ik volgens mijn V800 al om 18:00 gaan sporten gedurende de donderdag. Het is super om te zien hoe je Polar meedenkt met je training en het herstel. 

## Trilfunctie Polar V800

Het lijkt iets kleins, maar ik vind het super handig dat er een tril functie op het sport-horloge zit. Op de M400 zit alleen een geluidsfunctie voor meldingen en als je hard aan het trainen bent of druk bezig valt het niet altijd op. De tril-functie doet het goed, heel goed zelfs! Het is niet te missen als je v800 horloge je een melding geeft. 

## Polar Orthostatische en Fitness Test

Op de v800 zitten vier testen testen, de orthostatische test, de fitness test, de sprong test en de RR-registratie. De Fitness test zit zowel in de M400 als in de V800. De fitness test is redelijk eenvoudig. Hartslagmeter om, liggen op de bank en in complete ruststand de test doen. De test kijkt naar wat je hartslag is in ruststand en bepaalt dePolar OwnIndex de maximale zuurstofopname en vertelt je wat je aerobe conditie is vergeleken met mensen van dezelfde leeftijd en hetzelfde geslacht. De orthostatische test is iets wat ik heel goed kan gebruiken, en binnenkort mee ga starten. Als je hard traint net zoals ik dan is het handig om je trainingen en herstel te evalueren. De resultaten van de orthostatische test worden beïnvloed door verschillende externe factoren, zoals stress, slaap, sluimerende ziekte, omgevingswisselingen (temperatuur, hoogte), enz. Evaluatie op de langere termijn helpt je je training te optimaliseren en overtraining te voorkomen. Precies wat ik nodig heb. De sprong test heb ik nog niet gedaan. Daar heb je ook een apart registratie apparaat bij nodig dat je aan je schoen bevestigd. De RR-registratie heb ik ook nog niet gedaan. Met de functie R-R-registratie kun je RR-intervallen meten voor onderzoek of voor coaching doeleinden zonder het verzamelen van trainingsgegevens. 

## Andere verschillen tussen de Polar M400 en V800

Er zijn nog wat kleine verschillen tussen de M400 en V800 die niet echt benoemd worden in de handleiding of op sites, maar die wel noemenswaardig zijn. 

### Polar V800 batterij

De batterij gaat veel langer mee. Ik heb hem nu meer dan een week om en hij zit op de helft qua energie verbruik. Geen idee of er een grote accu in zit of gewoon zuiniger is, maar ik ben er blij mee 

### GPS is sneller V800

Blijkbaar zit er geen A-GPS (assisted-GPS) in de Polar v800 maar toch vindt hij het signaal sneller. Althans zo lijkt het. Geen idee hoe ze dit voor elkaar hebben gekregen zonder A-GPS maar het werkt. 

### Witter achtergrond licht

Het licht, achtergrond licht van de Polar V800 is (of lijkt) witter dan die van de M400. Het licht van de M400 heeft een blauwe gloed, echt blauw. Van de V800 niet, althans zo zie ik het. Op de foto komt dat dan weer niet naar boven. 

## Polar uitleg functies

Hieronder zie je de uitleg van polar over de verschillende functies die ik hier boven heb genoemd. [accordion] [toggle title="Herstelstatus"] Helpt je de perfecte balans te vinden tussen training en rust en geeft een schatting van de trainingsbelasting die je aankunt. Deze functie houdt de cumulatieve belasting bij, oftewel de intensiteit, omvang en frequentie van je training en activiteit. Hierbij wordt rekening gehouden met je trainingsachtergrond en wordt een schatting gegeven van je huidige en toekomstige inspanningsniveau. Te veel training en te weinig hersteltijd kan leiden tot vermoeidheid en teruglopende prestaties. Anderzijds heb je niet het maximale profijt van je capaciteit als je te weinig traint in een bepaalde periode. Het continu bijhouden van de herstelstatus helpt je bij de planning van je trainingen en het voorkomen van over- en ondertraining. De vier niveaus voor de herstelstatus zijn: 

  * **Onderbelast**
  * **Evenwichtig**
  * **Belast**
  * **Zwaar belast**
Je kunt de herstelstatus volgen in de Polar Flow webservice en op het display van de V800. [/toggle] [toggle title="Orthostatische test"] Een eenvoudige en betrouwbare test om te analyseren hoe je herstelt van intensieve, frequente training zodat je je training kunt optimaliseren en overtraining kunt voorkomen. De orthostatische test is bestemd voor langdurige follow-up op basis van regelmatige tests. De hartslag en hartslagvariatie zijn goede indicatoren voor verstoringen in het autonome zenuwstelsel, zoals vermoeidheid of overtraining. De test meet de hartslag en hartslagvariatie tijdens liggen in rust, actief opstaan en staan. De resultaten van de orthostatische test worden beïnvloed door verschillende factoren, zoals door training veroorzaakte vermoeidheid, stress, slaap, sluimerende ziekte en verandering van omgeving (temperatuur, hoogte). Je kunt de resultaten van je orthostatische test niet vergelijken met die van je vrienden. Ze zijn persoonlijk en gelden alleen voor jou. [/toggle] [toggle title="Temperatuur en Barometer"] Je kunt de temperatuur selecteren als een van de gegevensvelden op het display. Toont alleen de temperatuur tijdens een training. [/toggle] [/accordion] 

## Verschil Polar M400 en V800  foto's

Hieronder wat foto's met verschillen tussen de Polar m400 en v800. Het licht (achtergrond licht) is ook verschillend, maar dit zie je niet in de foto. Visueel lijkt het dat het licht bij de V800 witter is. Op de foto echter lijken ze even blauw. [gallery type="rectangular" ids="1303,1304,1305,1306,1307,1308,1309,1310,1311,1312,1313,1314,1315,1316,1317"] 

## Blog-posts 40enfit.nl

Op mijn blog 40enfit.nl heb ik ook twee posts geschreven over de Polar V800. Hier vind je zowel de uitpak party en mijn eerste obstacle run die ik samen met de Polar V800 heb gelopen. 

  * [40 en fit, uitpak party V800](http://40enfit.nl/uitpakparty-polar-v800/)
  * [40 en fit, Obstacle run en Polar V800](http://40enfit.nl/polar-v800-en-obstacle-run/)

## Handleiding Polar V800

Ben je op zoek naar de digitale handleiding van de Polar V800? Die vind je dus [hier](http://www.polar.com/e_manuals/V800/Polar_V800_user_manual_Nederlands/manual.pdf)!

## Comments

**[wim](#1055 "2016-05-26 20:13:31"):** beste, Op de website van Polar staat dat de 400 ook die herstel functie heeft klopt dat niet ? http://www.polar.com/nl/producten/sport/M400#features mvg wim

**[Theo van der Sluijs](#1056 "2016-05-26 20:15:34"):** Beste Wim, Nou laten we het zo zeggen toen ik het artikel schreef zat het er niet op. Maar op de M400 zat toen ook geen berichten ontvangst van de telefoon en die zat er later wel in. Polar blijft natuurlijk ook de software van de M400 updaten. Dus nee ik durf niet met zekerheid te zeggen of het er nu wel of niet op zit. Als het op de site staat van Polar dan hebben ze het er waarschijnlijk nu wel op.

**[Kees de Boer](#3262 "2016-06-08 06:14:55"):** De herstelfunctie is voor de M400 alleen beschikbaar in Polar Flow, je kan het niet bekijken op de M400 zelf. Na je training zie je in Flow hoe zwaar je belasting was, je moet dan zelf bepalen wanneer je weer kan trainen, er zijn vier belastingsgebieden te zien in Flow: Zwaar belast, belast, in balans en "undertrained". Je moet zorgen dat je pas weer met een volgende training begint als je weer in het gebied "in balans" zit. Anders heb je kans dat je niet voldoende hersteld en overtrained raakt. Je dagelijkse activiteit buiten je training word ook meegenomen in de berekening, ben je erg actief overdag dan zal het dus ook weer langer duren voor je weer "mag" trainen. Op de V800 word dat allemaal voor je bijgehouden en zie je op je horloge direct wanneer je weer kan.....

