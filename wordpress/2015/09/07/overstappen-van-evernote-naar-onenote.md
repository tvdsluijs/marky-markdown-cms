title: Overstappen van Evernote naar OneNote
link: http://vandersluijs.nl/blog/2015/09/overstappen-van-evernote-naar-onenote.html
author: tvdsluijs
description: 
post_id: 1247
created: 2015/09/07 19:39:22
created_gmt: 2015/09/07 19:39:22
comment_status: open
post_name: overstappen-van-evernote-naar-onenote
status: publish
post_type: post

# Overstappen van Evernote naar OneNote

Microsoft, ik heb er een soort haat liefde verhouding mee. Aan de ene kant vind ik al jaren hun Windows slechter dan slecht, aan de andere kant maken ze best goede software. Natuurlijk kan ik ze niet één op één de schuld geven dat Windows niet op alle hardware waarop het geinstalleerd wordt vlekkenloos werkt, maar op een standaard DELL of HP zouden in mijn visie nooit Blauwe schermen voor mogen komen. Maar goed, ik wil het niet hebben over Windows van Microsoft, maar juist over software die eigenlijk heel goed werkt.  ![1441654746_full.png](/blog/wp-content/uploads/2015/09/1441654746_full-1024x776.png)Microsoft maakt naast Windows heel veel software. Ik werk al jaren met Microsoft Office. Ja zelfs op mijn Mac. Aan Pages (wat prachtig is) kan ik gewoon niet wennen en Office zit nou eenmaal, ja zelfs voor Microsoft heel goed in elkaar. In 2003 las ik voor het eerst over OneNote, het was een soort van kladblok waar je alles in kwijt kon. 

> OneNote 2003 is het notitie en management programma ontworpen voor gebruik met Microsoft Office . Het is als een papieren notitieblok ingebouwd in uw pc. Nooit meer gefrustreerd zoeken door notities, index kaarten of kladblaadjes voor die belangrijke notities - het houdt uw informatie georganiseerd . Leg al uw informatie op één plek, zodat ze niet verdrinken in e -mail , vergaderingen, presentaties en cursussen. Beheer en verspreid informatie in uw hele organisatie of onderneming, met de geavanceerde technologieën.

Ik dacht…. pffffff wat moet je daar nou mee! Jaren later ontdekte ik Evernote. Hoe heerlijk om iets te typen en het nooit meer kwijt te raken. Ik ging van 1 evernote notitie naar 10, naar honderden. Ik ging van de windows versie naar de mac versie, ik ging van gratis naar premium betaald. En ook ging ik alles inscannen met evernote. Iedere factuur en rekening, scannen en hup in evernote. Met de scan-app van evernote ging het nog makkelijker. Maar iets knaagde aan me. Evernote werd on overzichtelijk, en de layout ging er de laatste paar versies niet echt op vooruit. En toen kwam de genade klap. Ik blog sinds enkele maanden weer en doe dit regelmatig op dit blog, [http://40enfit.nl](http://40enfit.nl/) en ook op een instagram blog van @fitdutchbodies. ![evernote](/blog/wp-content/uploads/2015/09/evernote-14-592x535.jpg) Ik maakte de tekst in evernote en wilde het daarna kopiëren naar mail of naar mijn blog. Echter steeds vaker zag de layout er raar uit op mijn sites. De zinnen waren heel lang en ik kreeg het met geen mogelijkheid netjes. Dan maar knippen en plakken zonder opmaak (Shift+ALT+CMD+V), dan zou ik het daarna wel weer netjes opmaken. Maar dat ging niet! Met geen mogelijkheid kon ik de opmaak er uit krijgen. Plakken in een text/kladblok app (textWranger) ging ook niet, dan kwam de opmaak toch mee! Vandaag installeerde ik de nieuwe office versie voor Mac! En daar zag ik plots OneNote weer bij staan. Oh ja… dat kladblok van Microsoft, waar je alles in kwijt kon. Nou toch maar eens installeren. Na het openen van OneNote zag ik een oase van herkenning en rust voor mijn ogen. Je kan Notebooks aanmaken, met verschillende documenten er in. Plaatjes kan je slepen, teksten opmaken en ook slepen en ergens neer zetten. Ik kan weer knippen en plakken zonder dat ik een rare opmaak krijg in mijn blog. Er is een foto-scan app om werkelijk alles in te scannen. Je kan notebooks, sluiten (voor al het erg druk wordt in OneNote) en later weer openen. Soort archief kan je daar via bijhouden. Het loopt allemaal via OneDrive, daar kan je ook je notebooks zien en direct zien hoeveel GB ze gebruiken. Het is veel transparanter, beter en eenvoudiger dan Evernote! Het overstappen alleen is een hell! Zomaar even alles exporteren en importeren van Evernote naar OneNote gaat niet zomaar zonder slag of stoot. Dus over het overstappen van Evernote naar Onenote schrijf ik binnenkort over!