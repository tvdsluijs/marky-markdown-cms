title: Sony Alpha 5100 review, klein en fijn
link: http://vandersluijs.nl/blog/2015/10/sony-alpha-5100-review-klein-en-fijn.html
author: tvdsluijs
description: 
post_id: 1548
created: 2015/10/22 17:19:58
created_gmt: 2015/10/22 17:19:58
comment_status: open
post_name: sony-alpha-5100-review-klein-en-fijn
status: publish
post_type: post

# Sony Alpha 5100 review, klein en fijn

De tweede camera die ik mag testen is van Sony en wel de Sony α5100 met 16-50mm objectief. Het is niet het meest geavanceerde "amateur/semi-prof" model.... Beetje jammer sony! Want dat is de Alpha 6000. Zien ze mij bij sony toch al kiekjes maker... want het Alpha 5100 model is het "Entry level" model, oftewel het meest basis model dat er is voor de vakantie-kiekjes fotograaf. Maakt mij niet uit. Ik ga er gewoon met mijn semi-prof en semi-amateur oog naar kijken en reviewen.

## Sony Alpha?

Ja, het is natuurlijk een beetje rare naam. Alpha. Ze geven het ook aan met het α (alpha) teken. Alpha zou betekenen dat het nog minder is dan Beta. Oftewel nog lang niet af, in de kinderschoenen, we hebben dit ruwe idee-tje even in elkaar geknutseld. 

> De Alfaversie is nog niet stabiel genoeg om in productie genomen te worden. De alfaversie wordt vaak verspreid onder een selecte groep van gebruikers voor een gebruikerstest. Bij alfaversies zijn crashes vaak voorkomende fouten.

Raar dus dat Sony zijn modellen vernoemt naar iets wat nog lang niet af is. Toch is deze camera ver van incompleet en juist een product wat helemaal af is. 

## Alpha 5100 lekker licht met lange accu

![Sony Alpha 5100](https://dezeeuwsefotograaf.nl/wp-content/uploads/2015/10/IMG_1632-225x300.jpg)De Sony alpha 5100 is lekker licht. En dat met bijna het zelfde objectief. Hij ligt prettig in de hand en je kan hem vrij eenvoudig met één hand bedienen. Daarnaast valt me op dat de accu lekker lang mee gaat. Het lijk ook wel veel langer dan de Canon. De body is klein en het objectief ook. Daardoor pat hij lekker makkelijk in bijna iedere tas. En als je het mij vraagt is dat precies wat ik wil. Klein, licht met goede resultaten en lange accuduur. 

## Sony Alpha 5100 18-50mm objectief

Het 16-50mm objectief is redelijk lichtsterk, maar niet overdreven lichtsterk. Het is een kort maar redelijk breed objectief, echter de lens is niet zo heel groot. Met een lichtbereik van 3,5 tot 5,6 valt hij precies binnen het objectief wat ook op de Canon EOS M3 zat. Mijn tamron objectief is heeft een betere lichtsterkheid (is dat een woord?). Maar goed al met al een prima objectief. 

> Beetje jammer Sony, dat dit niet het "amateur/semi-prof" Alpha model is.

Waar ik wel bang voor was, is de snelheid waarmee je in en uit kan zoomen. Bij mijn Tamron en de Canon EOS M3 kan je er met de hand aan draaien. Hier zit zo'n in- uitzoom knopje op, dat is heel gefaseerd in en uitzoomen maar niet echt snel. Ik kwam er echter na diverse foto's maken achter dat je ook gewoon kan draaien aan het objectief. Ofwel.... dat gaat supersnel! Hij focus ook razend snel bij het zoomen. Mijn gevoel zegt ook net ff wat sneller dan de Canon. 

## Alpha 5100 instellingen

![sony alpha 5100](https://dezeeuwsefotograaf.nl/wp-content/uploads/2015/10/IMG_1622-150x150.jpg)De instellingen van de 5100 gaan niet via een draaiwiel boven op maar via het scherm achter op. Dat  is jammer, want het zoeken naar de juiste instellingen gaat bij mij intuïtief beter boven op dan achter op. Maar goed dat is een kwestie van wennen denk ik. De instellingen zijn overigens meer dan voldoende. Mooi is ook dat ze twee automatische programma's hebben. Het normale groene automatische programma en het soort van GOLD + programma wat echt fantastische automatische plaatjes voor je schiet. (zoals HDR) Heb je liever alles zelf in de hand dan kan dat natuurlijk ook. Sluitertijd, diafragma het is allemaal in te stellen. 

## Voordelen Sony Alpha 5100

  * Lekker klein, ligt prima in de hand;
  * Lange accuduur en je kan dus veel plaatjes schieten;
  * Scherm is kantelbaar naar boven (is ook nadeel);
  * Automatisch mooie HDR foto's;
  * Stelt snel scherp;
  * Hij is snel! Foto, volgende foto, volgende foto;
  * Meer dan voldoende pixels, 24;

## Nadelen Sony Alpha 5100

  * Foto's iets minder knallend in kleuren dan de canon eos m3;
  * Scherm is niet naar beneden te kantelen (vind ik groot nadeel);
  * Geen draaiwieltje boven op voor fotografie instellingen;
  * Heeft met iets donkere en snelle acties wat meer problemen;
  * Infrarood oog zit op plek waar ik de body vasthoud;
[FAG id=2155]