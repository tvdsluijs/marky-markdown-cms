title: Gebruik popcorn time nou wel of niet illegaal
link: http://vandersluijs.nl/blog/2015/10/gebruik-popcorn-time-nou-wel-of-niet-illegaal.html
author: tvdsluijs
description: 
post_id: 1552
created: 2015/10/21 11:13:52
created_gmt: 2015/10/21 11:13:52
comment_status: open
post_name: gebruik-popcorn-time-nou-wel-of-niet-illegaal
status: publish
post_type: post

# Gebruik popcorn time nou wel of niet illegaal

Van de week had ik een discussie op internet met iemand of het gebruik (en dan met name het verspreiden van films) van popcorn time illegaal was. De persoon in kwestie vond dat je als popcorn time gebruiker geen uploader was omdat iemand anders de film ooit had geupload. Niet illegaal dus volgens hem. Maar is dat wel zo? ![popcorn-time-torrent](/wp-content/uploads/2015/10/popcorn-time-torrent-300x297-150x150.png)Popcorn Time gebruikt het Bittorrent protocol om films te verspreiden. Plat gezien is het een verzameling aan downloaders en uploaders waar bij iedere gebruiker kleine stukjes van de film op hun computer hebben staan en delen met andere popcorn gebruikers. Dus iedere kijker van een film of serie via popcorn, maakt je een downloader en een uploader. 

## Downloaden met Popcorn time

Lange tijd is het downloaden in nederland legaal geweest. Het stond namelijk gelijk aan het hebben van een thuiskopie. Echter is sinds 2014 het downloaden uit niet originele bron (dus illegale bron) niet meer toegestaan. Simpel gezegd betekent 'illegale bron' een bron die zich niet aan de wet houdt. Oftewel: een bron die auteursrechtelijk beschermd materiaal verspreidt zonder de zegen van de houder van het auteursrecht. In Nederland wordt de downloader nog niet vervolgt, maar in landen om ons heen zien we het wel gebeuren dus het zou zo maar kunnen dat dit in Nederland ook gaat gebeuren. 

## Uploaden met Popcorn time

Veel mensen denken dat ze niet uploaden met Popcorn time. Maar dit is dus wél zo! Daarnaast denken veel mensen dat uploaden met Popcorn time niet illegaal is omdat zij niet de originele uploader zijn. Echter met het torrent protocol is het heel moeilijk te achterhalen wie de originele uploader was. Het torrent netwerk is een peer to peer netwerk. Je download dus niet de film of serie van 1 server maar je download kleine stukjes van heel veel mensen. Die mensen fungeren dus allemaal als upload station naar jou! (en naar honderdduizend anderen) Jij upload dus ook naar anderen zodra je een film zit te kijken. En laat dat nou juist illegaal te zijn. Je mag niet uploaden - en dat is het probleem bij Bittorrent en Popcorn time want vrijwel iedereen die via popcorn time iets kijkt, uploadt ook meteen weer wat hij heeft zitten kijken. Dat gaat automatisch, maar dat is juridisch niet relevant. Je neemt dus een risico als je illegaal aanbod via popcorn time bekijkt. Op dit moment zijn er nog niet veel uploaders bestraft, maar ga er vanuit dat dit wel gaat gebeuren. 

## Oplossing popcorn time kijken

Het kijken op popcorn time van films en series zal nooit legaal worden. Wat je ook doet, het blijft kijken uit een illegale bron, en je upload illegaal verkregen content. Je kan natuurlijk gewoon gaan betalen voor films en series via Netflix of HBO, maar als je willens en wetens toch via popcorn time wilt kijken dan zou ik het iets minder opvallend gaan doen. Dit kan via een VPN. Een VPN legt een soort van tunnel naar een andere PC waardoor je je zelf afschermt en het dus niet direct meer te achterhalen is wie je bent en waar je zit. Je schermt dus eigenlijk je identiteit af en je versleuteld de informatie over het net. Ik zelf gebruik [Tiger VPN](http://www.tigervpn.com?tap_a=3440-1c72b2&tap_s=8215-aee7cc) (vooral als ik aan het werk ben op een openbare plek) dat werkt goed en snel!

## Comments

**[Onno](#27 "2015-10-23 16:24:40"):** Hi Theo, ik heb nog een vraag over die TigerVPN. Als ik dit instel, werkt dit dan alleen in de browser of op je internet connectie in zijn algemeen? Want ze zeggen dat je het programma een special dashboard heeft waar je het een en ander kan instellen. En is extra connecties echt nodig of is 1 connectie naar een server voldoende? Ik zit er wel aan te denken namelijk. Al vind ik het niet zo leuk idee dat de providers eventueel je download gewoontes vrij geven. Toch wel schending van privacy vind ik.

**[Theo van der Sluijs](#28 "2015-10-23 17:05:41"):** Beste Onno, Nee het werkt op je internet connectie in het algemeen. Je stelt het dus in en op dat moment gaat al het internet verkeer over die VPN verbinding. Je kan daarna vanaf verschillende servers op de wereld connectie maken, maar het meest handige om een snelle server die in de buurt is (amsterdam / duitsland / belgie) te kiezen. Nee providers gaan niet zo maar je gegevens vrij geven. Dit zal pas gebeuren na een rechtelijke vordering.

**[Onno](#29 "2015-10-26 09:20:01"):** Hi Theo, bedankt voor de reactie. Ik heb het nu ingesteld, maar het werkt wel een stuk langzamer. Ik zal het zeker gaan gebruiken. Ik weet niet in hoeverre die man van Brein bluft of niet. Ik heb ook op verschillende fora gelezen dat het niet zo'n vaart zal lopen, maar ik weet niet wat ik moet geloven.

**[Theo van der Sluijs](#30 "2015-10-26 13:13:00"):** Onno, ja klopt via VPN gaat het langzamer. Of het bluf is van Brein weet ik niet. De verschillende film-maastschappijen zijn druk bezig om popcorn gebruikers aan te gaan pakken (sowieso down- en uploaders) Het is een kwestie van tijd voordat de eerste brieven in nederland op de deurmat gaan vallen denk ik.

