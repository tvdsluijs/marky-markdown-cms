title: SMA Sunny Boy 3600TL-21 review
link: http://vandersluijs.nl/blog/2015/10/sma-sunny-boy-3600tl-21-review.html
author: tvdsluijs
description: 
post_id: 1584
created: 2015/10/27 10:16:32
created_gmt: 2015/10/27 10:16:32
comment_status: open
post_name: sma-sunny-boy-3600tl-21-review
status: publish
post_type: post

# SMA Sunny Boy 3600TL-21 review

Begin juni vond ik het wel eens tijd worden voor Zonnepanelen op mijn dak. Geld op de bank levert niks meer op! Erger nog, als je meer dan 40.000 euro hebt moet je meer belasting betalen dan dat het opbrengt. Dus... kan je twee dingen doen. Of je huis afbetalen of in zonnepanelen steken. En dat heb ik gedaan! ![SMA app](/wp-content/uploads/2015/10/IMG_5739-169x300.png)Als je veel geld op de bank hebt staan, kan je op dit moment beter zonnepanelen kopen. Klein rekenvoorbeeld: Stel je hebt 10.000 euro. Als je dat op een normale spaarrekening zet levert dat per jaar zo'n 1,3% rente op. Na 1 jaar op de bank te hebben gestaan levert dat al 130 euro op! Als die 10.000 euro boven je belastingvrije spaargeld staat dan betaal je 120 euro aan Belasting! Heb je toch mooi 10 euro verdient! 

## Investeren in Zonnepanelen

![SMA](/wp-content/uploads/2015/10/IMG_5734-300x225.jpg)Als je die 10.000 euro investeert in Zonnepanelen dan heb je het volgende setje 24 Trina Solar panelen 6480wp en  SMA 6000TL omvormer 

> 24! Zonnepanelen

Enig idee hoeveel dat aan stroom oplevert? Zo'n 6000Kwh! Nu gebruiken wij in ons huis 4200Kwh dus hadden wij genoeg aan zo'n 18 panelen. 

## Kies een goede omvormer

![SMA display](/wp-content/uploads/2015/10/IMG_5830-e1445935702407-225x300.jpg)Naast goede zonnepanelen (zie uitleg andere artikel) is een goede omvormer van levensbelang. Een goede omvormer past zich namelijk aan, aan wat de zonnepanelen doen. Als je het echt heel luxe wilt dan neem je een systeem dat zich per zonnepaneel aanpast. Maar de SMA Sunny Boy 3600TL-21 kan dit al een heel eind zelf. Zonnepanelen die bij elkaar liggen (en dus aan elkaar gekoppeld zijn) moeten een constante zelfde zon-belichting hebben. Als dit niet zo is doordat bijvoorbeeld 1 of meerdere panelen deels of geheel in de schaduw liggen dan gaat heel de opbrengst van alle panelen enorm onderuit. De SMA Sunny Boy 3600TL-21 vangt dit zelf op door te proberen om de juiste opbrengst er uit te persen. Nogmaals, als je echt per zonnepaneel wilt corrigeren dan heb je een heel ander systeem nodig maar deze omvormer kan dit. Daarnaast is de SMA Sunny Boy 3600TL-21 heel erg stil. Buiten wat geklik zo nu en dan bij het opstarten of herkalibreren hoor je niks. Geen gezoem, geen gefluit. Bij andere omvormers (omnix) kan je dit wel hebben. Als je een Omvormer kiest ga dan nooit voor een veel te zware of veel te lichte omvormer. Als je een te zware omvormer hebt zal hij pas zijn werk gaan doen als het echt heel zonnig is. Hij heeft namelijk redelijk wat zonne-stroom nodig om op te starten enz. Als je een te lichte omvormer neemt dan kan hij de pieken niet aan en zal hij bij heel mooi weer juist veel lagere opbrengst hebben. Let er dus op bij het kopen van een omvormer dat je niet te hoog en niet te laag zit.. 

## Voordelen SMA Sunny Boy 3600TL-21

De omvormer van SMA heeft redelijk wat voordelen ten opzichte van andere merken. De Sunny Boy 3600TL-21 heeft mijn inziens de volgende voordelen. 

  1. Direct aan te sluiten op het netwerk voor informatie via internet of app
  2. Prima informatie voorziening met redelijk wat updates over je SMA omvormer
  3. Hij is heel stil
  4. Hij wordt niet super warm
  5. Hij heeft een redelijk groot bereik waardoor je meer dan aangegeven panelen kan gebruiken
  6. De display is duidelijk afleesbaar (zelfs met licht / klop klop)
  7. Hij is rood... tja.... niet echt mooi maar hij valt wel op!
  8. Hij kalibreert zichzelf voor de beste opbrengst

## SMA Sunny Boy 3600TL-21 opbrengsten

De SMA doet prima zijn werk. Zelfs nu we dik in de herfst zitten levert hij nog redelijk wat stroom af. 

Maanden
Sunny Boy 3600TL-21 Wolphaartsdijk Opbrengst [kWh]
Sunny Boy 3600TL-21 Wolphaartsdijk Prognose [kWh]

jan 15
0
107,088

feb 15
0
171,341

mrt 15
0
283,085

apr 15
0
336,474

mei 15
0
375,894

jun 15
215,470
369,686

jul 15
551,412
377,757

aug 15
491,126
356,650

sep 15
343,785
295,501

okt 15
184,619
220,384

nov 15
129,126

dec 15
81,014
Wil je een kijkje nemen in wat mijn zonnepanelen doen? Ik nodig je uit om op mijn [SMA Sunny Portal](https://www.sunnyportal.com/Templates/PublicPage.aspx?page=428f5699-5763-495f-af84-907991601804) te kijken. Dan kan je precies zien wat mijn SMA Sunny Boy 3600TL-21 verwerkt. Heb je vragen over de SMA Sunny Boy 3600TL-21? [Stel ze gerust](/contact). Natuurlijk heb je bij je omvormer en zonnepanelen toch nog een energie maatschappij nodig. Zelf ben ik aangesloten bij de [Nederlandse Energie Maatschappij (NLE)](http://ds1.nl/c/?wi=245933&si=1231&li=77652&ws=&dl=aanmelden%3Fgroen%3DBeetje%2520groen%26jaar%3D3). Die bieden nu nieuwe klanten, 1 jaar nadat ze klant zijn, een 'kom erbij' bonus. Bij een 1-jarig contract is dat 100,- euro, bij een 3-jarig contract 150,- euro.  Heb je toch mooi je rente bedrag helemaal voor niks! :-) [gallery type="rectangular" ids="1595,1594,1593,1592,1591,1586,1587,1588,1589,1590"]

## Comments

**[Patrick van Nassau (@pvnassau)](#32 "2015-10-27 10:26:32"):** Ziet er goed uit! Bij wie heb je de installatie van de zonnepanelen geregeld= Heb je alles zelf uitgezocht=

**[Theo van der Sluijs](#33 "2015-10-27 13:41:37"):** yep alles zelf uitgezocht en gekeken naar de beste opties / prijs / kwaliteit. Binnenkort een artikel over de panelen zelf. Trina Solar's. Heb de hele handel wel besteld bij een bedrijf hier in zeeland.

**[john](#14372 "2016-11-18 12:52:07"):** Ik heb ook de 3600 tl en nou schiet bij mij de aardlekschakelaar(0.03) er regelmatig uit.(lekstroom) Mijn installateur zegt dat deze ook helemaal niet nodig is omdat de sma zelf al voldoende beveiligd is. De installatie staat alleen op deze schakelaar. is er iemand die mij hier advies over kan geven?

**[Theo van der Sluijs](#14381 "2016-11-18 17:25:16"):** Beste John, Ik heb niet zo zeer dat de aardlek er uit ziet. Dat lijkt me niet goed. Of wel er komt een veel te hoge piek op waardoor die er uit schiet, of er zit kortsluiting in. Ik zeg, laten nakijken! grt Theo

