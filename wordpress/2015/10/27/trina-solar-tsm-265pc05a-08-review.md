title: Trina Solar TSM-265PC05A.08 review
link: http://vandersluijs.nl/blog/2015/10/trina-solar-tsm-265pc05a-08-review.html
author: tvdsluijs
description: 
post_id: 1598
created: 2015/10/27 15:17:52
created_gmt: 2015/10/27 15:17:52
comment_status: open
post_name: trina-solar-tsm-265pc05a-08-review
status: publish
post_type: post

# Trina Solar TSM-265PC05A.08 review

Geld over? Investeer dan niet in een spaarrekening maar in goede zonnepanelen! Zoals je in mijn andere artikel hebt kunnen lezen over de SMA omvormer is het op dit moment het beste om geld in je huis of zonnepanelen te steken. En dat is wat ik gedaan heb! Op je spaarrekening is de rente op dit moment verwaarloosbaar. Ik kan hier voorrekenen dat je voor 10.000 euro 130 euro rente krijgt per JAAR! En op zonnepanelen 150 euro per MAAND! kan verdienen. Natuurlijk moet je een investering doen, maar of je geld nou op de bank staat of op je dak ligt... als je het kan missen gooi het op het dak! 

## Geef voldoende geld uit aan zonnepanelen

Zonnepanelen er zijn er heel veel van heel veel verschillende merken (alhoewel het merken aanbod krimpt)! Je hebt echt troep en je hebt hele dure overpriced panelen. Je moet ergens tussen in gaan zitten! Lijkt leuk goedkope panelen op je dak maar die goedkope dingen leveren niet veel op en de levensduur is ook niet best. Je moet ook niet de duurste nemen. Dan heb je wel iets extra opbrengst maar dat weegt niet op tegen wat ze kosten. Je zal dus ergens tussen in moeten gaan zitten, maar kijk goed naar wat ze opbrengen en kosten. 

## Trina Solar opbrengsten

![IMG_5737](/wp-content/uploads/2015/10/IMG_5737-179x300.jpg)Ik zelf heb gekozen voor de TSM-265PC05A.08 van Trina Solar Energy. Dit zijn betaalbare panelen met een goede opbrengst. Daarnaast zijn ze ook mooi. 

> Zonnepanelen zijn helemaal niet mooi!

Nee, zonnepanelen zijn nooit mooi! Maar die blauwe dingen met zilveren randen zijn echt heel lelijk. De Trina TSM-265PC05A.08 zijn zo goed als geheel zwart. Zwart paneel en zwarte omlijsting. De zijn ook op zwarte balken met zwart eindstuk gemonteerd dus het ligt er echt prachtig op. Vanaf aansluiting op mijn SMA brachten ze gelijk stroom op! Het is prachtig om te zien dat het je direct geld oplevert. Ik heb ze op twee kanten laten leggen omdat ik helaas niet voldoende ruimte heb op 1 kant voor 18 panelen. 

## ![IMG_1692](/wp-content/uploads/2015/10/IMG_1692-169x300.jpg)![IMG_1691](http://vandersluijs.nl/wp-content/uploads/2015/10/IMG_1691-169x300.jpg) Leg Trina Solar panelen op het zuiden

Helaas heb ik niet voldoende ruimte om alle 18 de panelen op het zuiden te leggen. Bij mij liggen er 13 panelen op 292**°** wnw en 5 panelen op 204**°** zwz. De beste plek (richting) zou 194**°** zijn maar tja.... kan moeilijk mijn huis draaien. Om de SMA kan je goed zien welke panelen het beste liggen. Tuurlijk vangen de 13 panelen op een gegeven moment meer op, maar als ik het uitreken had ik een veel hoger rendement gehad als alles op het zuiden had gelegen. Maar goed, ik heb nog een stuk plat dak over. Als de panelen straks betaalbaar bij de 400w komen, dan neem ik er gewoon nog 5. 

## Voordelen van de Trina Solar TSM-265PC05A.08

  1. Ze zijn mooi! (zwart!)
  2. 16,2 % max rendament
  3. 265W max uitgangsvermogen
  4. 0~+3% power Output garantie
  5. 25 JAAR Lineaire prestatie garantie
[Datasheet](http://www.aeet-energy.com/pdf/Honey_PC05A_Datenblatt_40mm_DE.pdf) TSM-265PC05A.08 (sorry, Duits only) Weten wat mijn zonnepanelen op dit moment doen? Kijk dan even op mijn bijna live-gegevens stream op de  [SMA Sunny Portal](https://www.sunnyportal.com/Templates/PublicPage.aspx?page=428f5699-5763-495f-af84-907991601804) site. Dan kan je precies zien wat mijn Trina Solar Energy panelen doen. Heb je vragen over de Trina Solar Energy TSM-265PC05A.08? [Stel ze gerust](/contact). Natuurlijk heb je naast de zonnepanelen toch nog een energie maatschappij nodig. Zelf ben ik aangesloten bij de [Nederlandse Energie Maatschappij (NLE)](http://ds1.nl/c/?wi=245933&si=1231&li=77652&ws=&dl=aanmelden%3Fgroen%3DBeetje%2520groen%26jaar%3D3). Die bieden nu nieuwe klanten, 1 jaar nadat ze klant zijn, een ‘kom erbij’ bonus. Bij een 1-jarig contract is dat 100,- euro, bij een 3-jarig contract 150,- euro.  Heb je toch mooi je rente bedrag helemaal voor niks! :-) [gallery type="rectangular" ids="1601,1600,1599,1595,1594,1593,1592,1591,1590,1589,1588,1587,1586"]

## Comments

**[Michiel v Akkeren](#34 "2015-10-27 20:45:12"):** Hoi Theo, Tof dat je je ervaringen deelt! Ik heb ook interesse in zonnepanelen op mijn dak. Nu vroeg ik me af, door wie heb je ze op je dak laten installeren? En ben je tevreden over hoe e.e.a. is afgehandeld? :) Alvast bedankt voor je reactie! Michiel

**[Theo van der Sluijs](#35 "2015-10-27 20:53:09"):** De panelen heb ik via ABC Zonnepanelen. Helemaal goed! Nette afhandeling. Voor de installatie had ik een bekende die dat voor me kon doen. Die doet dat vaker. Als je zijn nummer wilt moet je me maar ff mailen op : theo [at] vandersluijs.nl

**[Michiel v Akkeren](#36 "2015-10-28 09:35:46"):** Hoi Theo, Thanks! Toch handig als je in je netwerk mensen hebt die dit soort klussen kunnen doen. Ik ga eerst mijn onderzoek verfijnen en zorgen dat ik concreet weet wat ik wil. Zodra ik die info heb neem ik contact met je op voor de gegevens van je installateur :-) De lokale ondernemer stimuleren lijkt me geen slechte keuze in deze. Groet, Michiel

**[Jo](#16840 "2016-12-26 00:54:37"):** Beste Theo, We hebben ons oog ook laten vallen op de Trina Solar TSM-265 PC05A panelen. Hoe zit het met de duurzaamheid? Heb je daar al een idee van? Trina solar levert maar 10 jaar product garantie. Alvast bedankt Jo

**[Theo van der Sluijs](#16862 "2016-12-26 11:00:49"):** Beste Jo, tja ik heb zo ook nog maar zo'n kleine 2 jaar dus over de duurzaamheid kan ik nog niet veel zeggen. Trinasol is echter wel één van de grotere partijen die zonnepanelen maakt en ik denk dus niet dat ze troep maken. Dat er maar 10 jaar garantie op zit, tja Wel vraag ik me af of de 265 op dit moment de juiste keuze is voor je. De 265 is al weer een wat ouder model ik zou zelf nu voor de 275 (minimaal) of zelfs voor de 290 gaan die ze nu hebben. Maar goed ik kan natuurlijk niet in je portemonnee kijken en de 265 zijn nu gunstig geprijst. Veel succes bij je keuze en natuurlijk bij het opwekken van eigen stroom! grt Theo

