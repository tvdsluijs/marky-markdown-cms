title: Canon 60D, waarom ik er vanaf wil
link: http://vandersluijs.nl/blog/2015/10/canon-60d-waarom-ik-er-vanaf-wil.html
author: tvdsluijs
description: 
post_id: 1512
created: 2015/10/10 14:05:50
created_gmt: 2015/10/10 14:05:50
comment_status: open
post_name: canon-60d-waarom-ik-er-vanaf-wil
status: publish
post_type: post

# Canon 60D, waarom ik er vanaf wil

Ik ben maar een hobbyfotograaf. Ik vind het leuk om plaatjes te schieten en er iets creatief mee te doen. Dit doe ik met mijn Canon 60D Je vindt veel van mijn foto's op [Flickr](https://dezeeuwsefotograaf.nl/wp-content/uploads/2015/10/tvds), [Instagram](https://dezeeuwsefotograaf.nl/wp-content/uploads/2015/10/theovdsluijs), [500px](https://dezeeuwsefotograaf.nl/wp-content/uploads/2015/10/theovandersluijs) en [Google Photos](https://dezeeuwsefotograaf.nl/wp-content/uploads/2015/10/photos). Ja, ik hou van fotografie.... maar eigenlijk ook niet meer. En dat komt vooral door mijn Canon 60D.Groot, groter grootst! Alhoewel de techniek steeds kleiner wordt lijken de camera's daar geen rekening mee te houden. 

## Canon PowerShot G3

###### ![Canon Powershot G12.jpg](https://dezeeuwsefotograaf.nl/wp-content/uploads/2015/10/Canon_Powershot_G12.jpg) _"[Canon Powershot G12](https://dezeeuwsefotograaf.nl/wp-content/uploads/2015/10/File:Canon_Powershot_G12.jpg)" by [KurtMervin](https://dezeeuwsefotograaf.nl/wp-content/uploads/2015/10/index.php?title=User:KurtMervin&action=edit&redlink=1) \- Own work. Licensed under [CC BY-SA 3.0](https://dezeeuwsefotograaf.nl/wp-content/uploads/2015/10/3) via [Commons](https://dezeeuwsefotograaf.nl/wp-content/uploads/2015/10/wiki)._

Mijn eerste eigen digitale camera was een Canon PowerShot G3. Met de 4.0 Megapixel CCD schoot die best mooie foto's. Kwalitatief gezien dan natuurlijk, want een mooie foto maak je zelf. Met zijn 399gram best een zwaar ding maar we hebben het dan ook over een camera uit September 2002! Ik was toen al best vaak op pad om foto's te maken. En dat hij zwaar was maakte me niet zo heel veel uit. 

## Canon EOS 350D

###### ![CanonEOS350D.jpg](https://dezeeuwsefotograaf.nl/wp-content/uploads/2015/10/CanonEOS350D.jpg) _"[CanonEOS350D](https://dezeeuwsefotograaf.nl/wp-content/uploads/2015/10/File:CanonEOS350D.jpg)" by [RebelAt](https://dezeeuwsefotograaf.nl/wp-content/uploads/2015/10/User:RebelAt) at [English Wikipedia](https://dezeeuwsefotograaf.nl/wp-content/uploads/2015/10/wiki1). Licensed under [CC BY-SA 3.0](https://dezeeuwsefotograaf.nl/wp-content/uploads/2015/10/3) via [Commons](https://dezeeuwsefotograaf.nl/wp-content/uploads/2015/10/wiki)._

Mijn tweede camera was een Canon EOS 350D. Met een verdubbeling van de CCD, naar 8,0 MP kon ik weer even vooruit met die camera. Gekocht in 2004 en jaren lang plezier van gehad. Ik nam hem overal mee naar toe, want hij was met zijn relatief 540 gram nog heel goed mee te nemen overal naar toe. Zijn kleine body hielp daar ook wel aan mee. Ik heb heel veel foto's  gemaakt met deze camera letterlijk duizenden foto's staan er in mijn Adobe Lightroom. 

## Canon EOS 60D

###### ![Canon EOS 60D without lens.jpg](https://dezeeuwsefotograaf.nl/wp-content/uploads/2015/10/Canon_EOS_60D_without_lens.jpg) _"[Canon EOS 60D without lens](https://dezeeuwsefotograaf.nl/wp-content/uploads/2015/10/File:Canon_EOS_60D_without_lens.jpg)" by [Philip Klever](https://dezeeuwsefotograaf.nl/wp-content/uploads/2015/10/Philip_Klever) alias [User:Killerwal](https://dezeeuwsefotograaf.nl/wp-content/uploads/2015/10/index.php?title=User:Killerwal&action=edit&redlink=1) \- Licensed under [CC BY 3.0](https://dezeeuwsefotograaf.nl/wp-content/uploads/2015/10/31) via [Commons](https://dezeeuwsefotograaf.nl/wp-content/uploads/2015/10/wiki)._

Toen ik de grenzen van mijn Canon EOS 350D wel bereikt had, heb ik een Canon EOS 60D gekocht. Mijn eerste echte professionele camera met 18-megapixel sensor, waanzinnig hoge ISO, snelheid en gemak. In mijn ogen was dit toch wel de camera waarmee ik de komende jaren foto's zo gaan maken. Maar deze camera weegt alleen met de Kitlens al 1,234 gram, oftewel 1 kilo en 234 gram! Daarnaast is hij ook nog eens enorm groot! Foto's maken doe ik bijna niet meer. Tuurlijk op vakantie fotografeer ik nog vaak. Met mijn iPhone, maar echt veel foto's maken met mijn 60D? Nee, ik gebruik hem nu om review video's te maken. Hij gaat nooit mee richting mijn werk of wanneer we iets gaan bezoeken! Te groot! Hij gaat eigenlijk ook niet meer mee op vakantie. Heel de dag dat ding mee zeulen.... te zwaar! 

## Hoop aan de horizon

Maar er gloort een sprankje hoop aan de horizon! Ik ben mirrorless camera's aan het reviewen! Eerst een Canon EOS M3 en daarna de Nikon J5. Ze zijn kleiner, lichter en je kan ze makkelijk ergens mee naar toe nemen. Dus ja... de kans dat ik binnenkort weer foto's ga schieten is groot. En mijn Canon 60D? Die gaat waarschijnlijk in de uitverkoop!