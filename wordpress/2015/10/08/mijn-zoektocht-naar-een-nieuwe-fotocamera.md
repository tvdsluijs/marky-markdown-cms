title: Mijn zoektocht naar een nieuwe fotocamera
link: http://vandersluijs.nl/blog/2015/10/mijn-zoektocht-naar-een-nieuwe-fotocamera.html
author: tvdsluijs
description: 
post_id: 1515
created: 2015/10/08 19:23:15
created_gmt: 2015/10/08 19:23:15
comment_status: open
post_name: mijn-zoektocht-naar-een-nieuwe-fotocamera
status: publish
post_type: post

# Mijn zoektocht naar een nieuwe fotocamera

Ik ben echt bereid afstand te gaan doen van mijn Canon 60D mits ik er de juiste camera er voor terug kan vinden. Daarom start ik een zoektocht naar een nieuwe fotocamera. Dit is blog-post nummer één over mijn zoektocht naar de juiste opvolger voor mijn veel te grote en veel te zware Canon 60D. Zwaar... heel zwaar til ik er aan! Nee niet aan dat ik mijn Canon 60D wil weg doen, maar aan de Canon 60D zelf. Met zijn 1,2Kg en grote body sleep ik hem liever niet mee over al naar toe. Zoals je kan lezen in mijn andere [blogpost](https://dezeeuwsefotograaf.nl/wp-content/uploads/2015/10/canon-60d-waarom-ik-er-vanaf-wil.html), heb ik gewoon de verkeerde keuze gemaakt bij het kopen van mijn 60D. Ik dacht een professionele camera te kopen, maar ik kocht gewoon een overpriced, veel te zwaar, veel te log stuk plastic wat in een prachtige foto tas stond te verstoffen. Dat moest anders, dus schreef ik een noodkreet naar de 5 grootste fotocamera makers van de wereld om mij hun beste kleine professionele camera op te sturen zodat ik ze kan testen en reviewen op mijn site. 

## Diverse merken

Ik heb aangeschreven: 

  * Canon
  * Nikon
  * Samsung
  * Panasonic
  * Sony
Voor mij waren vooral de volgende specificaties belangrijk. Het moest een soort van compact camera zijn. Dus niet zo'n allejesus groot ding, die je niet fatsoenlijk in de zak van je jas kwijt kan. Hij moest verwisselbare lenzen hebben. Ik wil wel een beetje kunnen spelen met diverse objectieven en niet vast zitten aan een vast bereik. Hij mocht niet meer dan 600 euro kosten. Dat heb ik wel iets flexibel gehouden, maar ik wilde er liever niet overheen. Als snel, als je bovenstaande eisen ziet, kom je op de zogenaamde mirrorless camera's. 

## Mirrorless camera

Een mirrorless camera wordt ook wel een systeemcamera genoemd. Dit is een digitale camera met verwisselbare lenzen zonder een (opklapbare) spiegel voor het zoekersysteem. Ieder bovenstaand merk heeft zo'n Mirrorless camera. Zo heeft: 

  * [Canon](https://dezeeuwsefotograaf.nl/wp-content/uploads/2015/10/cameras) zijn Canon EOS M3
  * [Panasonic](https://dezeeuwsefotograaf.nl/wp-content/uploads/2015/10/lumix-g-systeemcameras.html) de Lumix G serie of DMG GM serie camera's
  * [Sony](https://dezeeuwsefotograaf.nl/wp-content/uploads/2015/10/cameras1) de α5xxx en α6xxx reeks
  * [Samsung](http://www.samsung.com/nl/consumer/photography/photo-camera) heeft bijvoorbeeld de NX500
  * en de [Nikon](https://dezeeuwsefotograaf.nl/wp-content/uploads/2015/10/nikon-1-j5) heeft de 1 J5
De komende weken laat ik je weten hoe mijn zoektocht gaat naar de camera die mij weer gelukkig maakt bij het maken van foto's. 

### **[update: Panasonic 9 oktober]**

Panasonic heeft laten weten niet mee te willen doen aan mijn reivews. Ze zeggen in hun mail : "_Wij hebben op dit moment geen mogelijkheden om onze huidige sponsoractiviteiten verder uit te breiden._" Dat is jammer, want het gaat dus niet om sponsoring **Panasonic**. Natuurlijk zou het vet zijn als ik de camera er na mag houden, maar puur testen voor een weekje of wat zou ook al heel fijn zijn. Ik heb Panasonic nog een keer gemaild en hopelijk reageren ze alsnog met goed nieuws.