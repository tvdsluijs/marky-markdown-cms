title: Canon EOS M3 review, zwaar maar maar mooie fotos
link: http://vandersluijs.nl/blog/2015/10/canon-eos-m3-review-zwaar-maar-maar-mooie-fotos.html
author: tvdsluijs
description: 
post_id: 1510
created: 2015/10/17 20:58:20
created_gmt: 2015/10/17 20:58:20
comment_status: open
post_name: canon-eos-m3-review-zwaar-maar-maar-mooie-fotos
status: publish
post_type: post

# Canon EOS M3 review, zwaar maar maar mooie fotos

In mijn eerste blogpost over mijn zoektocht naar een nieuwe camera kan je lezen dat ik mijn Canon 60D wil weg doen. Tevens heb je daar kunnen lezen dat ik 4 grote fotocamera makers van deze planeet heb aangeschreven om mij een camera te sturen om te reviewen. Van drie heb ik reactie terug en Canon stuurde als eerste mij een leen camera. Hierbij de Review Canon EOS M3  Ik was erg blij te horen van Canon dat ik hun EOS M3 mocht testen. Niet alleen helpt dat mij in mijn zoektocht naar een nieuwe camera (wil er iemand een 60D kopen?) maar ook kan ik dan eens de mirrorless camera's aan de tand voelen. Het model wat ik kreeg was de "[Canon EOS M3 systeemcamera + 18-55mm IS STM](http://www.cameranu.nl/fotografie/?tt=12190_12_97738_&r=%2Fnl%2Fp651705%2Fcanon-eos-m3-systeemcamera-18-55mm-is-stm)" die al te koop is voor 579 euro. Het is het standaard model met een 18-55mm objectief. Toen ik de doos zag die binnen kwam dacht ik.... nou hier ga ik geen uitpakparty mee doen. De doos was namelijk nogal.... uitgeleefd. Je ziet dat het een echt leenmodel is. Dat is niet erg, maar om nu een mooie uitpak party daarvan te doen..... dan denken jullie misschien... nou als ik zo mijn product krijg, ga ik het zeker niet kopen. ![Canon EOS M3 review](https://dezeeuwsefotograaf.nl/wp-content/uploads/2015/10/IMG_1530-300x225.jpg)Alles zat verder in de doos dus geen probleem. Toen ik het toestel pakte (zonder objectief) viel het me op dat ik het redelijk dik vond en het al redelijk zwaar aanvoelde. Met het 18-55 objectief was het geheel zeker zwaar. Even ter vergelijk, mijn 60D weegt 798 gram de Canon EOS M3 weegt 366 gram. Okay, de EOS M3 weegt dus slechts half zo zwaar als mijn 60D. Alleen mijn 60D hou ik altijd met twee handen vast en ik heb nu nog niet het gevoel dat ik de Canon M3 makkelijk met 1 hand kan vast houden. Het objectief is met een lichtsterkte van 3,5 tot 5,6 prima. Ik vraag me alleen af of hij voor dit bereik (18-55 echt zo groot moet zijn). Maar goed misschien is het gewoon wennen. Het toestel is wel klein (maar wat dik) zodat het prima in mijn hand past.![IMG_1581](https://dezeeuwsefotograaf.nl/wp-content/uploads/2015/10/IMG_1581-300x225.jpg) Eigenlijk past de gehele set prima in mijn hand. Één van de redenen om een mirrorless camera te kopen is de maat. Ik wil hem gewoon in mijn tas kunnen stoppen. Mijn 60D met enorme Tamron objectief is gewoon weg niet in mijn tas te stoppen. Maar deze wel! Hij past perfect naast mijn Macbook Pro 13 inch. Toen ik het fototoestel ging gebruiken lag hij net zo lekker in mijn hand als mijn 60D. Tuurlijk wel wat kleiner maar met het redelijk grote objectief kan je hem prima in twee handen gebruiken. Met objectief kan je redelijk snel in en uit zoomen. Wel viel me op dat het scherpstellen soms wat lang duurt. Ik dacht zelfs een paar keer dat hij gewoon weg niet wilde scherpstellen. Maar hij maakt mooie foto's. Zeker als je voldoende licht hebt. Je zet hem op de "auto" stand, daar wil ik hem voor onder weg toch voor gebruiken, en je begint te schieten. De kleuren knallen van uit de foto! Niet overdreven, maar gewoon scherp en lekkere mooie knallende kleuren. Het scherm van de Canon EOS M3 is overigens lekker groot en duidelijk. De foto's staan er direct mooi op en je krijgt alle informatie er bij die je nodig hebt om wellicht het plaatje nog wat beter te schieten. Het scherm is natuurlijk ook een touchscreen. Dat is vooral handig wanneer je foto's gelijk even vergroot wilt bekijken of wilt swipen door je foto's. Het scherm is tevens kantelbaar en uitklapbaar naar boven en naar beneden. Helaas voor mij net niet ver genoeg naar beneden ivm het maken van video's reviews, maar het is waarschijnlijk wel voldoende voor de doorsnee gebruiker. Wat echt heel erg handig is op het scherm is het waterpas onderdeel. Je kan dus direct zien of je camera waterpas staat. Helaas past mijn Tamron van mijn Canon 60D niet op dit camera huis want dat had ik wel eens willen testen. Als ik dus een groter bereik wil hebben zal ik een nieuw objectief moeten kopen. Zou ik hem kopen. Ja misschien wel, maar eerst toch even wat ander camera's nog testen! Binnenkort nog even een video review! Ene... mocht je deze kopen, neem er dan een extra accu mee! Die gaan best snel leeg bij gebruik van het grote maar duidelijke scherm. 

## Voordelen Canon EOS M3

  * Kan met weinig licht toch prima foto's maken (weinig tot geen ruis)
  * Hij maakt echt super mooie foto's op de automatische stand. Knallende kleuren!
  * 24.2 megapixels dus meer dan genoeg!
  * Hij is snel, foto, volgende foto, volgende foto prima
  * Het scherm is kantelbaar naar boven en naar beneden.
  * Waterpas in het scherm! Dat is echt super handig!!!!!

## Nadelen Canon EOS M3

  * De infrarood sensor zit op de plek waar ik mijn duim vaak zet als ik het objectief vast hou... dat kan problemen opleveren.
  * Het automatisch scherpstellen gaat soms toch moeizaam
  * Accu is wanneer je het scherm aan laat staan, redelijk snel leeg (2x 30 minuten)
  * NFC kan ik met mijn iPhone niet gebruiken :-(
[FAG id=2158]