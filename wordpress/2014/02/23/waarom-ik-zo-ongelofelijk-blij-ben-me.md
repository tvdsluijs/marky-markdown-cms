title: Waarom ik zo ongelofelijk blij ben met mijn iPhone5s
link: http://vandersluijs.nl/blog/2014/02/waarom-ik-zo-ongelofelijk-blij-ben-me.html
author: tvdsluijs
description: 
post_id: 71
created: 2014/02/23 10:33:00
created_gmt: 2014/02/23 10:33:00
comment_status: open
post_name: waarom-ik-zo-ongelofelijk-blij-ben-me
status: publish
post_type: post

# Waarom ik zo ongelofelijk blij ben met mijn iPhone5s

![](/wp-content/uploads/2014/02/ptt_tango.jpg)

Sinds 1996 ben ik eigenaar van een mobiele telefoon. Al bijna 20 jaar dus. Ooit begon ik met een PTT Tango (ja toen heette KPN nog PTT) voor slechts 49 hollandsche florijnen als je een abo-tje afsloot voor 3! jaar.  
  
Maar daarmee had je wel heel europa in je zak. ;-)  
  
Tussen de PTT Tango, heb ik heel veel verschillende telefoons gehad en werden ze natuurlijk steeds geavanceerder. Van PTT Tango, naar Sony, naar Ericsson, naar Nokia, naar Nokia, naar Nokia, naar Nokia (ja die heb ik veel gehad), naar HTC (mijn eerste Android) naar Sony-Ericsson, naar Samsung Note 2 en dan nu naar een iPhone!  
  
Had ik het gehad met Android? Nee niet echt. Had ik het gehad met Samsung? Nee ook niet... maar toch die overstap naar iPhone!  
  
Tegenwoordig zijn de telefoons niet echt veel groter (of veel groter) of veel kleiner (of veel kleiner), maar gemiddeld is de maat het zelfde gebleven met de PTT Tango uit 1996. Ik weet nog dat iedereen op de Haagse Hogeschool mij echt voor gek verklaarde dat ik met zo'n ding rondliep.  
  
Tegenwoordig wordt je er op aan gekeken wanneer je kleuter naar groep 1 gaat zonder mobiele telefoon!  
  
Het is dus, zeg maar, echt gemeengoed geworden om een mobieltje op zak te hebben. En ik moet zeggen het is een onderdeel geworden van mijn leven wat ik het meeste gebruik.  
  
Nu had ik tot voor kort een Samsung Note2. Geweldig apparaat! Hij was snel, hij had zat geheugen en android deed zijn werk prima! Toch kriebelde te iphone vanaf het moment dat de eerste versie uit kwam.  
  
Maar ja... de prijs heeft me altijd tegen gestaan. Om zo'n hoog bedrag uit te geven voor een mobieltje (terwijl ik 600 euro voor mijn Note2 al allemachtig veel vond) stond mij gewoon tegen.  
  
Eigenlijk vond ik iedereen gestoord dat ze zo veel geld uit gaven voor een toestel met gelijke specs aan veel android toestellen, maar dan met een apple logo er op!  
  
Na een jaar met veel plezier met mijn Note2 te hebben gedaan ben ik gaan kijken naar een kleiner toestel. Tuurlijk de Note2 heeft veel scherm voor dat in mijn ogen ook al hoge bedrag maar hij is toch echt wel heel erg groot! Niet qua dikte, maar qua hoogte en breedte paste mijn oude PTT Tango er makkelijk 1,5x keer in! En in 1996 liepen we al met Koelkasten aan ons oor!!  
  
Ik heb de afgelopen maanden (en ook al ver daar voor) met heel veel mensen gesproken over de iPhone. Wat ze er nu van vonden. En eigenlijk zeggen de eigenaren van een iPhone allemaal het zelfde.  
  
Ze zijn ongelofelijk blij met hun iPhone (4,4s,5,5s)  
Hij is prachtig;  
Hij is snel;  
Hij doet het altijd;  
De software is geweldig;  
Ze zouden nooit meer wat anders willen hebben!  
  
Tja.... naast alleen de nieuwe Sony Z1 Compact met mega specs was alleen de iPhone van het maatje dat ik graag wilde hebben.  
  
En zeg nou zelf... de Note2 is echt gigantisch vergeleken bij de iPhone 5/5s.  


![](/wp-content/uploads/2014/02/iphone_5_vs_galaxy_note_2_2.jpg)

  


Dus na veel wikken en wegen heb ik het dan toch maar gedaan. 

  


Ik heb een iPhone 5s gekocht! 32GB alles er op en er aan!!

  


En wat vind ik er van?

  


![](/wp-content/uploads/2014/02/theo_van_der_Sluijs_iphone-5S.jpg)

  


> Ik ben er zo ongelofelijk blij mee!! 

  
En weet je waarom?  
  
Omdat werkelijk niemand gaat zeggen dat ze voor 800 EURO! een toestel hebben gekocht wat ze eigenlijk bij nader inzien toch niets vinden!  
  
Want tja... iedereen had ze al voor gek verklaard dat ze dit bedrag uitgaven voor een telefoon en dat ze voor 300 euro minder precies de zelfde telefoon hadden kunnen kopen, maar dan zonder Apple logo en met het open Android systeem!  
  
  
  
  
_NB: Ja, natuurlijk ben ik blij met mijn toestel, maar ik vind dat het nog steeds allemachtig veel geld is! Heb ik spijt van mijn aankoop? Nee, ik heb iphones altijd mooi gevonden de prijs stond me alleen tegen._