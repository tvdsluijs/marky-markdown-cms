title: Hoe lief kan een 365 dieren baby kalender zijn?
link: http://vandersluijs.nl/blog/2014/03/hoe-lief-kan-een-365-dieren-baby.html
author: tvdsluijs
description: 
post_id: 70
created: 2014/03/02 09:32:00
created_gmt: 2014/03/02 09:32:00
comment_status: open
post_name: hoe-lief-kan-een-365-dieren-baby
status: publish
post_type: post

# Hoe lief kan een 365 dieren baby kalender zijn?

![](/wp-content/uploads/2014/03/IMG_0058.jpg)

Een kalender op de Wc, wie heeft hem niet hangen.  
  
Ook al hebben mensen tegenwoordig hun hele leven via hun smartphone in de cloud zitten, toch hebben ze vaak ook nog een kalender op de Wc hangen.  
  
Dat is handig want tijdens de tijd die je doorbrengt al zittend op de pot kan je kijken wat er zoal te doen is in die week of maand.  
  
Veel mensen zetten dan ook de verjaardagen er op van kennissen, vrienden, familie en buren er op. Maar ik ben ook bij mensen thuis geweest die hun hele agenda er in schreven.  
  
Kalenders zie je ook in alle soorten en maten. Je hebt grote waarin in één oogopslag de hele maand te zien is, en je hebt kleine die per week of zelfs per dag één pagina hebben.  
  
Je hebt kalenders met een mop op iedere pagina of of met een dagelijkse levensleus. Je hebt kalenders met foto's van de beroemdheden, natuur, dieren, auto's, motoren, muziek-instrumenten, huizen, steden en zelfs van de ruimte. Geloof me, bedenk het en ze hebben er een Wc kalender van.  
  


![](/wp-content/uploads/2014/03/IMG_0054.jpg)

Wij hebben op dit moment een grote maand kalender met maar liefst 365 mooiste dieren baby's er op.  
  
Eigenlijk dus een hele lieve kalender met allemaal lieve kleine troetelbare baby diertjes er op.  
  
Ja, natuurlijk ook met de lieve kleine lammetjes (zoals hiernaast).  
  
Maar vraag ik me af, wie maakt en wie selecteert eigenlijk die foto's voor zo'n kalender.  
  
En wordt zo'n kalender dan ook gecontroleerd en moet die aan bepaalde eisen voldoen?  
  
Ik zou denken, bij een 365 baby dieren kalender zou je toch verwachten dat er alleen maar hele lieve (en zeker kindvriendelijke) foto's op zouden staan. Toch?  
  
Niets is minder waar. Om eerlijk te zeggen, vraag ik me nu ook af of iedereen (ja ook jij) wel eens goed kijkt naar zo'n kalender! Ik eigenlijk nooit, kwam ik vandaag achter. Dat wil zeggen, ik keek nooit goed naar de plaatjes. Tot vandaag. Ik weet niet hoe het kwam, maar vandaag keek ik eens goed naar de plaatjes en wat vond ik op vrijdag 7 maart tot mijn stomme verbazing......?  
  
Deze foto.  


![](/wp-content/uploads/2014/03/IMG_0055.jpg)

  
  
Wat doet die wolf met een net afgebeten hertenpoot in zijn bek in een 365 dieren baby kalender?  
  
Ja.... leg dat maar eens uit aan je kinderen.