title: Oplossing accu probleem PDC Touch
link: http://vandersluijs.nl/blog/2014/09/oplossing-accu-probleem-pdc-touc.html
author: tvdsluijs
description: 
post_id: 36
created: 2014/09/25 09:02:00
created_gmt: 2014/09/25 09:02:00
comment_status: open
post_name: oplossing-accu-probleem-pdc-touc
status: publish
post_type: post

# Oplossing accu probleem PDC Touch

Ik had net mijn kinderen een Conny PDC Touch gegeven toen ik las over de problemen die het ding had. Batterij leeg ... niet meer op te laden! Ik dacht... nou da's mooi! Net twee van die dingen aangeschaft en nu moet ik dus een reminder gaan instellen om hem op te gaan laden. 

## PDC Touch accu probleem

De Pocket Dream Console Touch (PDC Touch) is een draagbare spelcomputer en mediaplayer van de Chinese fabrikant Conny Technology. Het grote probleem van de PDC Touch is dat wanneer deze helemaal leeg is, je hem met geen 10 paarden meer opgeladen krijgt. Er zijn heel veel klachten over dit accu probleem. Zoals deze 

> Oplader erin en ja hoor, hij deed het weer, maar zodra de oplader eruit gehaald werd sprong het apparaat meteen uit.

En 

> Vreemd, batterij laadt niet op.

Er zijn ondertussen al heel veel mensen die een nieuwe accu / batterij hebben gekocht. En hier schijnt het probleem niet meer voor te komen. Er zijn ook oplossingen waarbij de de accu een zogenaamde boost moet geven. Dit doe je door een USB kabel door te knippen en de rode en zwarte draad er tegen aan te houden... zou ik beetje gevaarlijk vinden, ook al staat er niet heel veel stroom op. Hoe dan ook, de PDC Touch lijkt vanaf de fabrikant een slechte batterij te hebben gekregen. Maar er is een oplossing! 

### De oplossing

Ik kwam eigenlijk per puur toeval achter de oplossing van het niet opladen van de batterij van de PDC Touch. Na een paar maanden spelen verdween ook bij ons de spelcomputer van Conny (de fabrikant) in de kast. En natuurlijk wilde mijn kinderen na een paar weken weer op de PDC Touch spelen. Ik was natuurlijk helemaal vergeten om die dingen steeds maar op te laden. En ja hoor... batterij leeg. Ik dacht nog... oh nee, ik zal toch niet het zelfde probleem hebben met die accu uit die Touch. Maar natuurlijk wel. Ik stak de stekker er in... en het lampje ging niet knipperen. Niks nada noppes. Hij laad dus niet op. Met de usb stekker met lader in het stopcontact en de lader in de PDC Touch haalde ik de batterij er uit. Ik dacht er niet bij na, ik deed het gewoon. Ik dacht, misschien zit hij niet goed ofzo.. of los en laadt hij daarom niet op. Ik deed de accu weer terug in de PDC Touch en verdomt! Het kreng begon weer te laden! Het lampje ging knipperen en de batterij laadde weer op! Ik dacht: "Das puur toeval!", en probeerde het zelfde trucje bij de andere. PDC Touch aan de stroom, batterij er uit, batterij er in. En ja hoor! Ook deze ging gewoon weer laden! Ik denk, maar dat is puur gissen dat er een oplaadchip in zit die piekspanning tegenhoudt. De piek komt zodra je hem in de lader stopt. Als de piek eenmaal is geweest is de batterij te leeg om op te laden (of de chip denkt dat er geen accu in zit of iets). Als je daarna de batterij er opnieuw insteekt krijg hij denk ik als nog een soort van piek waardoor de batterij wel gaat laden. Nogmaals ik ben geen electro techneut dus zeker weten doe ik het niet. Maar het werkt wel! 

### 3 simpele stappen voor oplossen PDC Touch probleem

    1. Stroom er op!
    2. Accu er uit!
    3. Accu er in!
Klaar! Laat even weten of dit jou probleem ook heeft opgelost!

## Comments

**[sjoerd](#6439 "2016-08-07 13:50:19"):** hoi de pdc batterij laad inderdaad weer op helemaal super

**[Theo van der Sluijs](#6440 "2016-08-07 14:35:26"):** Ha ha ha ja het is een vreemde manier maar hiermee lukt het dus om die pdc game computers op te laden.

**[Janine](#14068 "2016-11-14 17:26:16"):** Yes! Bij mij doet hij het ook weer. Bedankt!!

**[Theo van der Sluijs](#14382 "2016-11-18 17:26:29"):** Beste Janine, Mooi dat je PDC touch weer werkt!!

