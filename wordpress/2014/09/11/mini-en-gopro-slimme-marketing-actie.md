title: Mini en GoPro, slimme marketing actie
link: http://vandersluijs.nl/blog/2014/09/mini-en-gopro-slimme-marketing-actie.html
author: tvdsluijs
description: 
post_id: 47
created: 2014/09/11 20:11:00
created_gmt: 2014/09/11 20:11:00
comment_status: open
post_name: mini-en-gopro-slimme-marketing-actie
status: publish
post_type: post

# Mini en GoPro, slimme marketing actie

Geniaal wil ik het nog net niet noemen, maar een erg slimme marketing actie is het wel. Je combineert twee van 's werelds grote merken met hun meest nieuwe modellen, je laat mensen van de straat er in rond rijden en je maakt er een film en commercial van! De Mini GoPro actie is geboren!  https://youtu.be/5S_7GZFDIqo 

## Mini & GoPro Slimme "goedkope" manier

Je kan natuurlijk een dure bekende Nederlander of beter nog Internationale Celeb in je commercial laten opdraven, maar hoe leuk is het als die ene vriend of vriendin, de buurman of een andere echt bekende van jou zelf in de commercial zit. Dat was de insteek van de Mini GoPro actie waar ik afgelopen weekend aan heb meegedaan. Je zorgt met 8 GoPro hero3+ (het nieuwste model van GoPro) dat de berijder van de nieuwe Mini aan alle kanten gefilmd wordt, maakt er daarna een leuke commercial van op youtube (die de berijder daarna natuurlijk via alle sociale media zal gaan verspreiden) en voilla je hebt een viral op kleine schaal. Een viral die klein begint en waarschijnlijk snel een grote viral zal worden voor Mini en GoPro. Dit omdat je als hoofdrolspeler natuurlijk aan al je familie, vrienden en kennissen de youtube laat zien ,via facebook en twitter, waarna waarschijnlijk ook zij weer de youtube aan hun vrienden en kennissen zullen laten zien. Er zijn op dit moment zo'n kleine 400 van deze filmpjes. Die hebben gemiddeld zo'n 200 views. Dan heb je al snel 80.000 mensen die de commercial hebben gezien. En het mooie is dat ze blijven staan op youtube dus voorlopig komen daar nog veel.... heel veel kijkers bij. En doordat deze mini's door heel nederland hebben gereden is de kans ook nog is dat heel veel mensen de mini met GoPro's hebben zien rijden. 

> Ik zeg, slimme actie!