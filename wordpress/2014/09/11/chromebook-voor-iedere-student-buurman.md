title: Chromebook voor iedere student, buurman en ouder
link: http://vandersluijs.nl/blog/2014/09/chromebook-voor-iedere-student-buurman.html
author: tvdsluijs
description: 
post_id: 43
created: 2014/09/11 20:19:00
created_gmt: 2014/09/11 20:19:00
comment_status: open
post_name: chromebook-voor-iedere-student-buurman
status: publish
post_type: post

# Chromebook voor iedere student, buurman en ouder

![No I will not Fix your computer](/content/images/2014/Sep/no_I_will_not_fix_computer.jpg)  
Er gaat geen maand voorbij of ik heb wel een Windows computer onder mijn bureau staan (of op mijn bureau bij laptop) van een goede buur, vriend of van mijn moeder.  
  
Tja... als je net zoals ik al zo lang in de IT zit dan kan je blijkbaar alle problemen oplossen met Windows. Ik vind het niet heel erg om te doen, maar ook ik als Mac gebruiker moet vaak zoeken in windows (zeker in 8) waar alles zit. En ook ik kan het vaak niet anders meer oplossen dan gewoon een simpele herinstall te doen.   
  


## Windows problemen

  
  
Windows heeft nogal wat problemen als je er mee werkt.  
  


  

  1. Het wordt vanzelf traag 
  

  2. Zonder anti-virus kan je hem niet aanzetten 
  

  3. Het is afhankelijk van third-party drivers 
  

  4. Daardoor zal het nooit een stabiel platform worden.
  
  
  
Nu denk je... jaaaa zou ik ook zeggen als ik op een Mac zou werken.  
  
Nou... mijn Macbook heeft echt ook wel zijn problemen, maar sinds ik een mac heb ben ik een stuk minder tijd kwijt aan het opschonen, installeren en herstarten.  
  
De afgelopen weken heb ik 2 windows pc's bij me thuis gehad die nogal wat problemen hadden.  
  
Zo heb ik hier een laptop van een student en die is heel heeel heeeeeeel erg traag. Is ook niet zo gek, want er stonden maar lieft 3 anti-virus scanners en 7 (ja 7!) verschillende windows versnel tools op. Nu is dat, denk je, het probleem van die student. Klopt, maar een systeem zoals windows zou niet trager moeten kunnen worden door puur en alleen het installeren van programma's, waarna je een register cleaner moet draaien om het op te schonen. Ik ken personen die als tweede (eerst anti virus) een cleaner op hun windows pc installeren om hem "snel" te houden.  
  
Het mooie van het verhaal is dat de student heel zijn pc vol stond met diverse virussen en trojans dus de 3 anti-virus pakketten hebben niet echt heel veel geholpen.  
  
Bij de andere pc was voor de 3e keer het profiel kapot (het is me nog een raadsel hoe mensen dat voor elkaar krijgen) en dan ben je een eind klaar. Het mooie is dat Microsoft het probleem kent en er een fix voor heeft.... maar die werkt niet!  
  


## De oplossing: Chromebook

  
  
Nu kan ik natuurlijk drie dingen doen. Ik kan een t-shirt aan trekken met "No I will not fix you computer" (maar da's zo onaardig), ik kan ze zeggen een macbook of mac mini te kopen (maar niet iedereen heeft er zoveel geld voor over). Of! Ik ga ze vanaf nu een chromebook aanpraten!  
  
Er zijn hele grote voordelen aan een Chromebook.  
  


  

  1. Super stabiel! Het is linux met drivers van de partijen die de chromebook zelf bouwt. 
  

  2. Het is super goedkoop! Voor 250 euro heb je al een chromebook 
  

  3. Anti-Virus is niet meer nodig 
  

  4. Systeem kan niet trager worden door vervuiling 
  

  5. Backups zijn NOOIT meer nodig want alles is in "The Cloud" 
  

  6. Nooit meer updates of upgrades installeren, gaat allemaal automatisch.
  
  
  
Zijn er dan echt geen nadelen? Ja, natuurlijk maar vind ze niet opwegen tegen de voordelen.  
  
Ik stel dus voor dat iedereen aan de chromebook gaat! Hoeft de student zich geen zorgen te maken dat hij zijn scriptie kwijt raakt doordat er een virus op zijn systeem komt. Hoeft de buurman zich geen zorgen te maken dat alle mail en vakantie foto's kwijt zijn omdat zijn profiel kapot is en mijn moeder heeft dan gewoon altijd een snelle "laptop".  
  
  
  
*tip, kijk de hele video af. Leuke bloopers!  
  
  
  
_Is dit een anti-windows blog? Welnee!! Ik heb jaren lang met plezier op windows gewerkt, geblogd en gegamed. Maar na zoveel nieuwe versie's van dit besturingssysteem zou je denken dat de grootste frustraties van de gebruikers wel opgelost zouden zijn._