title: Overstappen op Ghost, ik denk er over na!
link: http://vandersluijs.nl/blog/2014/01/overstappen-op-ghost-ik-denk-er-over-na.html
author: tvdsluijs
description: 
post_id: 74
created: 2014/01/21 21:10:00
created_gmt: 2014/01/21 21:10:00
comment_status: open
post_name: overstappen-op-ghost-ik-denk-er-over-na
status: publish
post_type: post

# Overstappen op Ghost, ik denk er over na!

Sinds ik op [Kickstarter](http://www.kickstarter.com/projects/johnonolan/ghost-just-a-blogging-platform) het project Ghost heb ontdekt ben ik er redelijk geïntrigeerd door. Ik vroeg me lang af wat dit ging worden en of het een wordpress killer zou kunnen zijn.  
  
Nadat ze 196.000 Pond hadden opgehaald (en slechts 25.000 nodig hadden) ging het snel! Op dit moment is versie 0.4 al weer uit en ik vond het tijd om het te proberen.  
[Ghost](https://ghost.org/) is een systeem dat puur is geschreven om te kunnen bloggen!  
  
Geen bergen knoppen, geen bergen opties, geen bergen velden gewoon bloggen. En hoe, het opmaken van een document gaat via MarkDown.  
  
Markdown is een makkelijk te leren syntax waarmee je heel snel teksten kan schrijven die gelijk in een ander formaat gezet kan worden. Bijvoorbeeld in HTML. [John Gruber](http://daringfireball.net/)  heeft Markdown ontwikkeld met het simpele doel om een normaal leesbaar document te schrijven met het doel dat het eenvoudig naar HTML geconverteerd kon worden voor bijvoorbeeld online gebruik.  
  
En Ghost doet dit! Vooral het muis gebruik is hierdoor echt minimaal! Want vet gedruk is niet meer, woord selecteren en dan op de **B** klikken, maar **dit wordt vet** typen.  
  
Het mooie er van is dus dat je constant kan blijven typen zonder dat je hoeft op te kijken of iets hoeft te klikken.  
  
Het schrijven van een blogpost is de focus en **niets** anders!  
  
Ghost is daarnaast erg snel! Het is geschreven in Node.js en het is super snel. Het is compact, thema's zijn eenvoudig te maken.  
  
Maar voor mij, iemand die toch al te weinig tijd heeft, is het bloggen alleen heel belangrijk. Ik wil mijn verhaal kwijt, niet hoeven nadenken over techniek, waar ik moet klikken hoe de opmaak moet enz.  
  
Ondertussen hou ik er, je raad het al, een [blog](http://itheo.nl/) over bij!  
  
Maar niet hier, want hier op Blogger is bloggen toch een stuk moeilijker geworden.  
  
Maar wil je het lezen, hoe het gaat met mijn Ghost Blog, lees hierover dan verder op : <http://itheo.nl/>  
  
Natuurlijk blijf ik hier ook nog even bloggen.... maar de kans zit er in dat ik ga overstappen op Ghost!