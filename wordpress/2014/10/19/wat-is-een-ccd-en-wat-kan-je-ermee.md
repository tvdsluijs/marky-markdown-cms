title: Wat is een CCD en wat kan je ermee?
link: http://vandersluijs.nl/blog/2014/10/wat-is-een-ccd-en-wat-kan-je-ermee.html
author: tvdsluijs
description: 
post_id: 33
created: 2014/10/19 10:14:00
created_gmt: 2014/10/19 10:14:00
comment_status: open
post_name: wat-is-een-ccd-en-wat-kan-je-ermee
status: publish
post_type: post

# Wat is een CCD en wat kan je ermee?

Heb je ook wel eens het idee dat je tijd te kort komt om iets uit te zoeken op het werk? Dat je iets wilt opruimen maar dat je niet weet wanneer je dit zou moeten doen? Dat je je collega's iets wilt vertellen over de laatste conferentie waar je geweest bent, maar ja... de dag heeft slechts 24 uur. Vanaf nu heb je daar de CCD voor! 

#### CCD

CCD, bedacht en uitgevonden door ondergetekende. Verbetert, verder uitgewerkt door diverse (ex) collega's. Zo'n 4 jaar geleden begon ik bij een bedrijf en toen ik mijn bureau en zo aan het inruimen was en een kast opentrok viel alles er uit. Het was een grote bende in die kast en het leek er van een eind in gegooid te zijn. Ik vroeg aan collega's waarom de kast niet opgeruimd kon worden. "Geen tijd!" was het antwoord. Er waren meer zaken waar geen tijd voor was. Zoals het opruimen van Code! Programmeren, Programmeren, Programmeren en nog eens programmeren. Is daar al een functie voor? Geen idee, maak wel een nieuwe aan. Is die functie verouderd? Who Cares! Ik zet in de Docblock geen @Deprecated maar ik bouw wel iets nieuws met een ander functie naam. Dat moest anders dacht ik. Als er dan geen tijd is om iets op te ruimen. Een kast, oude code... dan moeten we daar tijd voor maken. Ik besprak het met de leiding en al snel was de "Code Cleaning Day" een feit. 

> Code Cleaning Day

Het idee was het volgende. 

    * Een dag van 10 tot 10 (dus 12 uur!)
 
    * Van te voren plan je in wat je die dag wilt opruimen.
 
    * De leiding / management mag die dag niet onderbreken.
 
    * Je mag alles doen, zolang het maar op enig niveau met je werk te maken heeft.
Daarnaast zorgde ik voor voldoende eten en drinken wat zich vertaalde naar 's middags Subways en 's Avonds iets van Pizza ofzo. De eerste keer ging goed! De kast werd opgeruimd! Er werden grote stuken code opgeruimd of wel naar een Deprecated state gebracht. 

#### Hoe verder?

Tja... nu dit soort werkzaamheden klaar waren (okay het opruimen van de code niet, daar waren meerdere sessie voor nodig) was de vraag hoe nu verder. Als snel kwamen collega's met goede ideeën. Ik ben naar een conferentie geweest en heb daar iets gezien over een bepaald onderwerp, mag ik daar een presentie over doen? 

> JA

Ik wil een nieuwe techniek uitzoeken die wellicht PHP optimaliseerd, mag ik dat uitzoeken? 

> JA

Ik heb altijd al willen weten hoe het is om een blog op te zetten met Wordpress. Hierin wil ik iedereen dan technische verhalen laten schrijven. Mag dat? 

> JA

De CCD werd al snel een dag waarin alles gedaan werd waar op normale werkdagen geen tijd voor was, maar wat collega's wel heel graag wilde doen. Het werd een soort van "One Day" R&D (Research and development) inclusief hele goede presentaties. Presentaties van mensen waarvan ik helemaal niet wist dat ze zo goed konden presenteren. 

#### De verloren CCD hervonden

Toen ik drie jaar geleden van baan wisselde, was de CCD ook direct ten einde. Ik durfde het niet direct aan met het nieuwe team en mijn prioriteit lag ook meer op het vergroten van het team en het laten oplossen van heel heel heel veel features en bugs. Tot een week of drie geleden. Ik merkte dat een hoop collega's liepen met het idee om iets uit te zoeken. Iets te doen voor het werk maar dat lag buiten de standaard werkzaamheden. Ik opperde om een CCD te gaan doen. CCD? Wa's da? Na enig uitleg voelde ik dat collega's dit wel zagen zitten. Dus... organiseerde ik vorige week de eerste CCD op het werk. Het was een dag van 7 tot 7, maar nog steeds 12 uur. Ik begon de dag met een soort van inleidende standup waarbij ik vertelde waar iedereen aan ging werken (er was een lijstje van de medewerkers waar ze graag aan wilde werken en wie er meehielp) Tijdens de lunch dit keer geen Subway maar wel broodjes. En aan het einde van de dag ieder aan de pizza waarbij de personen of teams aan elkaar vertelden en lieten zien wat ze hadden gedaan. 

#### Leerpunten

Alhoewel ik al redelijk was CCD's op mijn naam heb staan was deze CCD toch weer leerzaam. Ik heb zelf veel geleerd over Symfony2 (had ik nog nooit mee gewerkt) en dat een groot framework je niet gaat helpen als je snel even iets wilt opzetten. Ook heb ik geleerd dat je bij een CCD project goede grenzen moet aangeven. Je kan niet EN een framework keuze maken EN daarin dan ook nog eens een dashboard willen bouwen op één dag. De keuze maken en installeren en configureren van het Framework duurde al bijna zo'n 8 uur waarna we in hele korte tijd nog een Dashboard er in hebben gebouwd omdat we graag nog wat wilde laten zien aan de andere teams. Is op zich niet erg, het is geen verloren tijd geweest. Want ik kan nu een ZEND omgeving en een Symfony2 omgeving opzetten. Maar het Dashboard wat ik wilde bouwen, daar is helaas nog niet veel van terecht gekomen. 

#### CCD opvolging van

Ja, er komt zeker nog een CCD. Ik denk niet dat ik het iedere maand ga organiseren (Dat is te vaak binnen deze organisatie) maar om de maand zeker wel. De teams vonden het heel leuk. Ze vonden het leerzaam, een leuke afwisseling en ze hebben eens iets gedaan met het idee waar ze al een tijdje mee rond liepen. En ze hebben ook nog eens hele leuke cases en proof of concepts opgeleverd! 

#### Wat is er gedaan

Er zijn deze dag redelijk wat projectjes opgepakt. Zo heb ik dus een dashboard gebouwd met twee andere collega's in Symfony2. Een ander team heeft een Bot gemaakt in HipChat waaraan je allerlei vragen kan stellen. De bot noemde ze @jamesbot en je kon er bijvoorbeeld aan vragen @jamesbot animate me pugs En dan liet hij bijvoorbeeld het volgende zien: ![animate me pugs](/content/images/2014/10/49750-screen-licker-pug.gif) Leuk, maar heb je niet veel aan. Echter gaan ze de jamesBot uitbouwen en kan je vragen of een collega aanwezig is of een vrije dag heeft. Je kan hem vragen stellen over echt alles en als hij het niet weet zoekt hij het op in Google. Maar nog belangrijker is dat hij zabbix meldingen kan tonen aan een groep of individu met verschillende kleuren behorend bij de mate van belangrijkheid. Een ander team heeft alles over Jenkins uitgezocht en hiervoor ook een omgeving opgezet. Ze hebben zelfs al getoond dat ze een eerste test cyclus door kunnen. Hij gaf helaas wel zo'n 20.000 notices omdat we ons niet hadden gehouden aan de afgesproken zend standaard van coderen (was dat even een eye opener :-) ) Helaas (of juist niet) gebruikten we in één team nog steeds SVN. De andere teams waren al lang over naar Git, dus was er één team dat zich heeft gericht op het omzetten van de SVN repository naar Git. Ze wilden heel graag de hele geschiedenis mee nemen naar Git, maar toen ze hadden uitgerekend dat dit meer dan 3 uur ging duren hebben ze alleen de laatst bekende trunk er in gezet (en alle nog niet afgeronde branches in een git branch). Er is ook nog een presentatie gehouden over beter programmeren. Daar wil ik nog wel meer over weten want dat kwam helaas door de te korte tijd (en het iets te kleine scherm) niet helemaal uit de verf. Ben ik wat vergeten? Vast! Maar al met al was het een geslaagde dag. 

#### CCD!

Heb je ook als team het gevoel dat je eens tijd zou willen inruimen voor iets wat altijd maar blijft liggen? Wil je iets uitzoeken, onderzoeken of simpel weg een proof of concept bouwen? Wil je je collega's eens wat meer vertellen over iets wat je gezien hebt op een conferentie? Hou gewoon een CCD! 

#### Some Photos

![CCD](/content/images/2014/10/IMG_3052.JPG) ![CCD](/content/images/2014/10/IMG_3062.JPG) ![CCD](/content/images/2014/10/IMG_3063.JPG) ![CCD](/content/images/2014/10/IMG_3059.JPG)