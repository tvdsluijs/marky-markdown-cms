title: Kopieerheffing gaat erg ver, maar kan ik geld terugkrijgen?
link: http://vandersluijs.nl/blog/2012/10/kopieerheffing-gaat-erg-ver-maar-kan-ik.html
author: tvdsluijs
description: 
post_id: 156
created: 2012/10/28 21:14:00
created_gmt: 2012/10/28 21:14:00
comment_status: open
post_name: kopieerheffing-gaat-erg-ver-maar-kan-ik
status: publish
post_type: post

# Kopieerheffing gaat erg ver, maar kan ik geld terugkrijgen?

![](/wp-content/uploads/2012/10/kopieerheffing-300x193.jpg)

Zoals we allemaal weten downloaden veel mensen muziek en films van illegale plekken zoals met torrents vanaf bijvoorbeeld piratebay.  
  
Ik zelf denk dat dit nog steeds gebeurd omdat er geen goede alternatieven zijn voor het betaald downloaden van muziek, films en andere media.  
  
  
Tuurlijk iTunes komt al redelijk ver voor muziek maar als ik hoor dat ik € 2,50 per aflevering van een serie moet betalen dat dus bij 24 afleveringen op meer dan 50 euro kom, dan denk ik... voor een DVD box betaal ik waarschijnlijk 3 tientjes dus waarom zou ik het dan betaald downloaden.  
Dus nee ik vind zelf niet dat er echt goede legale alternatieven zijn. Zelf koop ik heel veel film en concert DVD's en zou graag betaald online series kijken, maar voor 2,50 per aflevering? Als het zou 50 cent zou zijn zou ik het direct doen.  
  
Om alle verliezen voor de niet gekochte maar illegaal gedownloade muziek, films en series te compenseren heeft staatssecretaris Teeven iets nieuws bedacht.  
  
Met ingang van 1 januari 2013 komt er, afhankelijk van de opslagcapaciteit, een thuiskopieheffing van maximaal vijf euro op smartphones, telefoons met mp-3 spelers, tablets, hdd recorders en settopboxen.

Zie ook stuk in de [telefgraaf](http://www.telegraaf.nl/digitaal/13115970/__Nieuwe_heffing_op_smartphones_en_laptops__.html).

  
Smartphones, telefoons met mp3-spelers, tablets, hdd-recorders en settopboxen krijgen een heffing van maximaal 5 euro, afhankelijk van de opslagcapaciteit. Voor audio- en videospelers is dat maximaal 2 euro. Pc's en laptops worden met een vast bedrag van 5 euro belast, externe hdd-drives 1 euro.

  


Dat is nogal een bedrag op dit soort spullen. [ICT Office](http://www.computable.nl/artikel/nieuws/infrastructuur/4576522/2379248/ictoffice-woest-over-kopieerheffing.html) is woest en is not Amused over deze regel. Wat ook wel te begrijpen is want in een tijd van crisis wil je liever niet je producten duurder te hoeven maken.

  


[Buma/Stemra](http://www.telegraaf.nl/digitaal/13120886/___Kopieheffing_te_laag___.html) vindt de regeling overigens niet ver genoeg gaan maar met de 27 miljoen die ze (slechts) denken op te halen denk ik toch dat ze een leuk bedrag ophalen waar ze dan de directie en medewerkers weer van kunnen betalen. Oh ja, en natuurlijk de auteurs, acteurs, muziekanten en de rest die echt gewerkt hebben voor deze centen.

  


Maar wat ik me nu afvraag is het volgende. Krijg ik nou ook geld terug als ik alles legaal koop en dan op mijn smartphone zet.

  


Want in weze betaal ik dan dubbel toch? Want dan betaal ik 5 euro extra op mijn smartphone voor de kopieerheffing, maar ik heb de muziek legaal gekocht dus dan krijgt de muzikant zijn geld toch?

  


Dus minister Teeven en Buma/Stemra, graag zou ik een formulier zien waarmee ik het betaalde geld aan legale zaken terug kan vorderen.

  


Helaas, ik denk niet dat dit gaat gebeuren. 

  


Ik zie het nog eerder gebeuren dat wanneer ik op de fiets luister naar de legaal gekochte muziek op mijn met kopieerheffing verzwaarde MP3 speler het liedje fluit, ik een Naheffing krijg van Buma/Stemra omdat ik beschermde muziek aan anderen laat horen.

  


We zullen zien, waar dit gaat eindigen.