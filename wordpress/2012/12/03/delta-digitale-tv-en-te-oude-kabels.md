title: Delta Digitale TV en te oude kabels
link: http://vandersluijs.nl/blog/2012/12/delta-digitale-tv-en-te-oude-kabels.html
author: tvdsluijs
description: 
post_id: 144
created: 2012/12/03 22:24:00
created_gmt: 2012/12/03 22:24:00
comment_status: open
post_name: delta-digitale-tv-en-te-oude-kabels
status: publish
post_type: post

# Delta Digitale TV en te oude kabels

Dus ik heb eindelijk een platte TV!  
  
En met pijn in mijn hart heeft die dus mijn philips conventionele 50KG wegende Matchline breedbeeld tv vervangen.  
  
Tuurlijk, zo'n platte tv staat prachtig in je huiskamer en met dititale tv is het nog mooier, maar ja na meer dan 10 jaar zonder al te veel haperen dienst te hebben gedaan is het toch wennen aan zo'n nieuwe!  
  
En met de nieuwe televisie moest het analoge beeld dus ook het veld ruimen voor digitaal! En daar ging het nogal mis!  
  
Toen ik hier kwam wonen in 2001 wist ik dat ik de TV's op een goede manier moest aansluiten. Dus geen goedkope kabels maar eerder de "massief gouden" kabels gebruikt. Daarnaast geen t-connectors, dat is echt killing voor je signaal, maar een goed verdeelblok gekocht..  


Het is zo ingericht dat je als je in mijn meterkast kijkt eerder het gevoel wat je krijgt bij de rechter foto hebt dan wanneer je naar de linker foto kijkt. Dus gewoon alles netjes afgewerkt, goede kabels en verdeel punten.

  
[ ](http://3.bp.blogspot.com/-zyZ7xm3mMnI/UL0OtkugnDI/AAAAAAAAIcY/eKoYG4RO0bs/s1600/Meterkast_netjes.jpg)  


Ik dacht dus klaar te zijn voor de toekomst. Maar dat pakte even anders uit.

  
10 jaar, wat zeg ik meer dan 10 jaar na aansluiting van alles heb ik dus Digitale Televisie aangeschaft van [Delta](http://www.delta.nl/thuis/televisie/digitale_tv/).  


> **DELTA DIGITALE TV biedt u het beste tv-aanbod. Met een uitstekend zenderaanbod, haarscherp beeld, perfect geluid en fantastische kleuren. Kies vandaag nog voor DELTA DIGITALE TELEVISIE en u kijkt nu de eerste 2 maanden gratis!**

  


Delta biedt zelfs het beste TV-aanbod (terwijl je er geen TV bij krijgt) **EN! **uitstekend zenderaanbod! 

  


 

  


Nou als dat fout zou kunnen gaan weet ik het ook niet meer.

  


 

  


Ik heb zo'n platte TV waarin een zogenaamde Ci+ module in kan! Dat is wel handig want dan heb je geen extra digitaal kastje nodig en dus geen extra stroomverbruik en dus geen 2 rijen dubbele afstandsbedieningen. Nee ik heb alles in één!

  


 

  


Aansluiten is super eenvoudig, je toetst de juiste waarden in laat de tv zoeken naar de zenders, duwt de CI+ module met kaart er in en klaar!

  


 

  


Zou je zeggen... helaas! Niet dus.

  


 

  


De helft van de zenders kwam niet door. En de andere helft gaf blokken in beeld. Hmmm... kabels zitten goed? Ja kabels zitten goed.

  


 

  


Na de tweede avond pielen, "_zou niet moeilijk moeten zijn toch?_", werd ik niet echt blij. Ik had alle storende factoren weg gehaald. Weg digitale telefoon vlak bij tv, weg router, weg wifi. Geen resultaat.

  


 

  


Okay, nog een keer alle kabels nagelopen. Ja hoor alles zat overal netjes in, geen rare aftakkingen niets nakkes nada!

  


 

  


Maar met de zenders was het ook niets nakkes nada. Erger nog, ik had steeds minder en minder zenders. "_Okay, eens kijken wat het signaal zegt!_"

  


 

  


50%!!! Ik had slechts 50% signaal! Ik dacht nog hoe is dat nou mogelijk met al mijn mooie aansluitingen, massief gouden kabels en geen splitsingen!

  


 

  


Nog maar een keer de TV instellen, misschien heb ik wat fout gedaan. Het werd nog erger! Géén één zender kwam meer terug!

  


 

  


Dan maar analoog instellen. Binnen 5 minuten had hij alle zenders (analoog) gevonden! Maar ja, als je éénmaal digitaal gezien hebt.... wil je niet meer terug!!!

  


 

  


Ik was het zat, morgen ging ik bellen met de [Delta](http://www.delta.nl/thuis/televisie/digitale_tv/)! 

  


 

  


's Nachts werd ik zwetend wakker van een nachtmerrie! Plots ging er een lampje branden! 2 jaar geleden was er een elektricien langs geweest die me had gewaarschuwd voor het zwakke digitale signaal wat hij had gezien bij het aansluiten van een extra coax kabel. Ik zei hem nog dat mij dan niet veel boeide omdat ik toch analoog keek!

  


 

  


Dus hij had het al gezien! Het signaal was gewoon slecht vanuit de meterkast!

  


 

  


Dus ik vandaag met goede moed bellen naar de Delta digitale televisie helpdesk afdeling. Zij moesten het gaan oplossen want het signaal wat binnenkwam was gewoon slecht.

  


 

  


Ik kreeg een niet Zeeuw aan de telefoon die ik gelijk alles vertelde wat ik al had geprobeerd en gedaan. (zodat ik niet hun 10 puntige lijstje zou krijgen en waarschijnlijk weer een dag bezig zou zijn om dat allemaal te controleren)

  


 

  


Ik vertelde de meneer dat het dus niet anders kon dat het signaal wat Delta doorgaf aan mijn woning slecht was.

  


 

  


Tja... je raadt het al! Dat was natuurlijk niet zo.

  


 

  


Nee, de persoon aan de telefoon vroeg mij hoe oud mijn huis was.

  


 

  


Ik : "Ummm, hoe oud mijn huis is? Wat heeft dat er mee te maken?".

  


 

  


Delta medewerker : "Nou waarschijnlijk zijn de kabels te oud!". 

  


 

  


Ik : "Sorry? Mijn huis is 10 jaar maar wat heeft dat er mee te maken?"

  


 

  


Delta medewerker : "10 jaar? Oh, meneer het is opgelost! Ja die kabels die zijn veel te oud! Dat gaat zo niet werken. U zult nieuwe kema-keur en kabel maatschappij gecertificeerde kabels moeten trekken!"

  


 

  


Ik : "Sorry? Dat kan er niets mee te maken hebben. Die kabels zijn prima, mijn tv zegt dat het signaal maar 50% is".

  


 

  


Delta medewerker : "50% is meer dan genoeg om te kijken, maar door die oude kabels is dat nog minder".

  


 

  


Ik : "Hoe kan dat nou! Mijn tv zou dan toch nog minder signaal moeten aangeven! En trouwens een elektricien heeft 2 jaar geleden al gezegd dat het digitale signaal dat hij had gemeten in de meterkast erg slecht was."

  


 

  


Delta medewerker : "Nou die elektricien weet dat niet en snapt dat niet. Meneer geloof me het zijn uw kabels".

  


 

  


Ik : "Joh, stuur gewoon een monteur langs, dan kan die alles doormeten, dan zullen we wel zien wat het probleem is." (op iets wat kwade toon, maar zeker niet asociaal)

  


 

  


Delta medewerker : "U hoeft niet zo'n toon tegen mij aan te slaan!"

  


 

  


Ik : "Ik wil gewoon een monteur, dan kan die er naar kijken".

  


 

  


Delta medewerker : "Ik wil u er op wijzen dat als ik al een monteur langsstuur en hij geen probleem vind in het signaal dat binnenkomt in de meterkast dat u dan 70 euro moet betalen" 

  


 

  


Ik : "Prima, dan betaal ik dat toch!"

  


 

  


Delta medewerker : "Oh! Dan ga ik voor u een afspraak maken."

  


 

  


Eind goed al goed?

  


 

  


Nee het verhaal wordt nog leuker!

  


 

  


Ik heb dus een afspraak gemaakt voor a.s. woensdagochtend.

  


 

  


En toen ik vanavond thuis kwam, dacht ik... weet je wat, ik ga de tv vast overzetten op digitaal, dan kan ik dat niet vergeten voor a.s. woensdag.

  


 

  


En wat denk je!

  


 

  


Ik heb niets aangepast en nu heb ik 90% signaal, en alle kanalen werken!

  


 

  


Dat betekent twee dingen!

  


 

  


1\. Ik kan die monteur dus weer gaan afbellen!

  


2\. Ik moet de kabouters die dit voor mij hebben opgelost een bos bloemen sturen! (of misschien toch Delta?) 

  


 

  


Mijn kabels zijn dus prima! En misschien kan de Delta zijn helpdesk medewerkers eens laten meedenken alvorens de schuld bij de klant in de schoenen te schuiven.

  


 

  


Bedankt Delta!?  
_  
__[Update : 4 mei