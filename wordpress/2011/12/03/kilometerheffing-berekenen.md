title: Kilometerheffing Berekenen
link: http://vandersluijs.nl/blog/2011/12/kilometerheffing-berekenen.html
author: tvdsluijs
description: 
post_id: 1824
created: 2011/12/03 09:32:57
created_gmt: 2011/12/03 09:32:57
comment_status: open
post_name: kilometerheffing-berekenen
status: publish
post_type: post

# Kilometerheffing Berekenen

## Wat gaat auto rijden u eigenlijk kosten?

### Kilometerheffing voorlopig van de baan!

Onder het kabinet van VVD-leider Mark Rutte wordt geen kilometerheffing ingevoerd. Volgens de ingewijden is het tot 2020 niet nodig zo'n heffing in te voeren. Zodra er duidelijk is of dit toch weer gaat gebeuren zullen wij hier de nieuwe heffingsberekening tonen. 

### Kilometerheffing, wat is dat?

De kilometerheffing zou in 2012 beginnen met een gemiddelde van 3 cent per gereden kilometer. 3 cent per kilometer. Dat betekent dat je als je 10.000 kilometer op jaarbasis rijdt (en dat is dus echt niet veel) je € 75 per kwartaal kwijt bent aan kilometerheffing. Dat is ongeveer het belastingtarief voor een benzine-auto tussen de 851 en 950 kilogram. Rij je 15.000 km per jaar, en dat is nog steeds niet veel, zit je al op € 112,50 per kwartaal. Dat is te vergelijken met het huidige tarief voor een auto van 1051 - 1150 kilo. We hebben het nog steeds niet gehad over de afstanden die zakelijke rijders afleggen, want dan worden de bedragen best onaantrekkelijk. Natuurlijk staat daar tegenover dat je geen BPM meer hoeft te betalen op de aanschaf van een splinternieuwe auto, maar daar heb je natuurlijk alleen voordeel van als je een splinternieuwe auto koopt. Dat doen veel mensen niet. Tegen de tijd dat de mensen wel nieuwe auto's kopen en het voordeel van geen BPM betalen langzaamaan doorsijpelt naar alle autorijders is het tarief per kilometer gestegen naar gemiddeld 6,7 cent.