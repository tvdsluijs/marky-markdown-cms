title: Oplossing connectie Samsung Gear S3 iPhone
link: http://vandersluijs.nl/blog/2017/01/oplossing-connectie-samsung-gear-s3-iphone.html
author: tvdsluijs
description: 
post_id: 3634
created: 2017/01/03 11:13:35
created_gmt: 2017/01/03 09:13:35
comment_status: open
post_name: oplossing-connectie-samsung-gear-s3-iphone
status: publish
post_type: post

# Oplossing connectie Samsung Gear S3 iPhone

Sinds de kerst heb ik een Samsung Gear S3 waar ik heel blij mee ben. Blij omdat ik eindelijk een mooie smartwatch om heb! No Offense Polar, jullie maken Slimme en Goede Sport Smart watches, maar ze zijn een killer voor mijn looks :-) . Dus heb ik nu een Samsung Gear S3 die prachtig om mijn pols zit! Er is alleen één probleem.. zo nu en dan is hij de weg kwijt en krijg ik geen berichten meer op mijn Smartwatch! Gelukkig voor jou heb ik je oplossing!Smartwatches, ze zijn niet meer weg te denken uit mijn leven. Eerst moest ik er niets van hebben maar sinds de berichten van mijn iPhone op de Polar M400 en de V800 binnenkwamen vond ik het heerlijk. Niet meer die telefoon uit mijn broekzak, gewoon snel kijken op dat ding rond mijn pols en ik kon eventueel toch nog verder kijken, wanneer het belangrijk was op mijn telefoon. Zo ook op zijn Samsung Gear S3 met mijn iPhone. Met de Samsung niet ondersteunde Beta App wel te verstaan! Mocht je weten hoe je die moet installeren, ga dan even naar mijn artikel: http://vandersluijs.nl/blog/2016/12/samsung-gear-s3-iphone-ios-connectie.html Echter kwam ik er na een aantal dagen achter dat mijn Samsung geen berichten meer doorkreeg van mijn iPhone.... ik dacht... OH NEE HÉ! Issie nu al stuk? Gelukkig vond ik snel de oplossing! 

## Geen berichten meer op iPhone

![Samsung Gear S3 Connectie iPhone](/wp-content/uploads/2016/12/samsung-gear-s3-frontier-9-150x150.jpg)Er is niets zo erg wanneer je smartwatch plots niet meer zo smart is. Er zijn smartwatches met 3G of 4G connectie, die dus gelijk smart blijven, maar de Samsung Gear S3, of eigenlijk mijn Samsung Gear S3 heeft toch echt connectie nodig met mijn iPhone om smart te blijven. Mijn Samsung heeft namelijk geen 3G of 4G verbinding, en wifi staat uit ter verlenging van de accu duur. Dus zonder iPhone is het buiten dat hij mijn stappen en trappen telt weinig smart. Gelukkig was de connectie met mijn iphone snel te regelen (zie mijn handleiding op een andere pagina) en was ik dus super blij met mijn nieuwe klokkie. Tot dat de berichten niet meer binnen kwamen. Wat ik ook draaiend aan de Samsung probeerde... ik kreeg geen berichten meer binnen. Ik heb zelfs de Samsung Gear app afgesloten en opgestart, zo'n 20x maar zonder resultaat! 

## Oplossing berichten Samsung Gear S3 en iPhone

De oplossing voor dit grote probleem tussen de iPhone en Samsung Gear S3 (en waarschijnlijk ook voor de Samsung gear S2) is eigenlijk heel eenvoudig! Je hoeft nooit meer berichten te missen als je het onderstaande stappen plan volgt. In stappen de oplossing 

  1. Zet je iPhone uit
  2. Zet je Gear S3 uit
  3. Zet je iPhone aan
  4. Zet je Gear S3 aan
  5. Start de Samsung Gear App op je iPhone
  6. Wacht een klein minuut tot de App de Gear gevonden heeft
Klaar! Helaas moet je dit iedere keer doen wanneer er geen berichten meer binnenkomen. Hopelijk gaat Samsung dit in de volgende versies van de App nog oplossen!