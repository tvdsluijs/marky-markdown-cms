title: Nieuwe manier om "Structured Data Markup" te bepalen
link: http://vandersluijs.nl/blog/2013/06/nieuwe-manier-om-data-markup-te-bepalen.html
author: tvdsluijs
description: 
post_id: 111
created: 2013/06/01 15:24:00
created_gmt: 2013/06/01 15:24:00
comment_status: open
post_name: nieuwe-manier-om-data-markup-te-bepalen
status: publish
post_type: post

# Nieuwe manier om "Structured Data Markup" te bepalen

Zat ik dik een jaar geleden nog veldje voor veldje uit te zoeken voor schema.org om de bax-shop.nl site helemaal juist te krijgen om google nog eenvoudiger te laten indexeren, nu is dat echt piece of cake geworden met de nieuwe Structured Data Markup helper!  
  
  
  
Om google (en andere zoekmachines) je site zo goed en eenvoudig mogelijk te laten indexeren is in 2011 schema.org opgezet.  


> schema.org is een samenwerkingsproject van Google, Microsoft en Yahoo! om internet te verbeteren door een gestructureerd schema voor gegevensmarkering te maken dat door de grote zoekmachines wordt ondersteund.

  
Zo'n jaar geleden had ik hier al over gelezen en dacht dat dit wel eens heel goed zou kunnen werken voor de bax-shop webshop. En dus ben ik toen in de techniek gedoken om de site te optimaliseren met deze techniek.  
  
Wat ik er nog van weet is dat ik het een redelijk ingewikkeld verhaald vond om precies uit te zoeken hoe ik het moest gebruiken. Omdat er toen ook alleen nog maar Engelstalige teksten waren was het ook redelijk moeilijk in te schatten wat ik precies moest gebruiken en waar.  
  
Gelukkig hadden ze een soort van [test tool](/schema.org%20is%20een%20samenwerkingsproject%20van%20Google,%20Microsoft%20en%20Yahoo!%20om%20internet%20te%20verbeteren%20door%20een%20gestructureerd%20schema%20voor%20gegevensmarkering%20te%20maken%20dat%20door%20de%20grote%20zoekmachines%20wordt%20ondersteund.) waarmee ik steeds kon testen of ik op de goede weg zat. Maar zoals je begrijpt duurde het redelijk lang voordat ik alles "goed" had.  
  
Dat is nu allemaal niet meer nodig. Nu is er namelijk de Google [Structured Data Markup Helper](https://www.google.com/webmasters/markup-helper/?&hl=EN).  
  
Daarmee kies je eerst om wat voor soort pagina het gaat die je wilt ombouwen. In geval van Bax-shop zou ik dus products kiezen. Dan voer je een product pagina link in. En daarna kan je met een selectie tool aangeven wat alles is, van naam, prijs, omschrijving tot reviews.  
  
Daarna klik je op de "View HTML" en met geel gemarkeerd heeft Google er bij gezet waar je wat van het Schema.org schema moet neerzetten.  
  
Simpel? Ja!  
  
Nu alleen nog even doen!  
  
_[Update : 16:22]_  
Binnen een uur had deze post zo'n 130 hits. Het lijkt er dus op dat veel mensen interesse hebben hierin. Mocht je vragen hebben of ergens mee zitten bij het toepassen van Schema.org vraag het me, wellicht weet ik het antwoord.