title: Pomodoro gaat hierdoor pas echt werken!
link: http://vandersluijs.nl/blog/2013/08/pomodoro-gaat-hierdoor-pas-echt-werken.html
author: Theo.
description: 
post_id: 98
created: 2013/08/07 17:23:00
created_gmt: 2013/08/07 17:23:00
comment_status: open
post_name: pomodoro-gaat-hierdoor-pas-echt-werken
status: publish
post_type: post

# Pomodoro gaat hierdoor pas echt werken!

![](/wp-content/uploads/2013/08/pomodoro-technique-300x239.jpg)

Wat is de Pomodoro techniek? Nogal wat!  
  
Bij deze techniek gebruik je dus een een kookwekker (in echte of digitale vorm) waarmee je in periodes van 25 minuten (genaamd een pomodoro) geconcentreerd aan een taak werkt. Daarna krijg je 3 tot 5 minuten pauze waarna je weer 25 minuten geconcentreerd aan de zelfde taak werkt (om hem af te maken) of aan de volgende taak werkt.  


  


  


Ik gebruik het al een [tijdje](/algemeen/wat-is-pomodoro-en-wat-kan-ik-ermee/), maar ik kreeg toch niet de voldoening er uit die ik wilde hebben. Ik werd namelijk te veel gestoord!!!  
Er is namelijk 1 groot probleem bij Pomodoro en dat is... hoe laat je zien dat je bezig bent met een Pomodoro.

  


Natuurlijk kan ik een blaadje op mijn bureau leggen dat ik met een pomodoro bezig ben, maar dan is het eigenlijk al te laat.

  


![](http://4.bp.blogspot.com/-AoXwYLV8xPE/UgKAyHVC0PI/AAAAAAAAR5Q/NRYwUaiQpt4/s200/20130801_200221_Burgemeester+C.+Koertstraat.jpg)De collega staat dan al naast je en dus ben je vreselijk afgeleid. Ik kan ook met een koptelefoon op gaan zitten, maar dan weten mensen ook niet of je met een Pomodoro bezig bent of dat je gewoon lekker muziek aan het luisteren bent.

  


Dus moest het anders.

  


Ik dacht gelijk aan rood en groen.... ik had wel eens gelezen dat iemand met rode en groen papiertjes werkte.

  
Maar dat wilde ik dus niet. Ook had ik wel eens ergens gelezen dat je een vlaggetje op een stokje dat je omhoog kan zetten als je bezig bent en naar beneden als je niet bezig bent.

  


Maar ja.... daaraan kan een buitenstaande ook niet zien wat het nou is. Dat rode en groene wilde ik er in houden omdat iedereen weet dat Rood als een stop teken werkt!

  


Toen bedacht ik me dat we het wel eens met plastic bekers zouden kunnen doen. Diverse collega's vonden het een goed idee.

  


Ze bleven er maar om zeuren (ik had geen idee waar ik die moest bestellen) en plots vond ik ze op internet bij een soort van Online Feestwinkel! Ik heb gelijk 100 rode en 100 groene besteld!

  


Afgelopen week kwamen ze binnen en woensdag zijn we ze gaan gebruiken.

  


Om de zichtbaarheid te verbeteren heeft iedereen een soort van kartonnen stokje aan hun monitor gemonteerd zodat je de beker hoog boven je monitor kan ophangen (ondersteboven).

  


De eerste resultaten zijn erg goed! Collega's die hiervoor druk waren vooral met collega's, hebben me vandaag verteld dat hun productiviteit met 500% is gestegen. Eindelijk hadden ze weer het gevoel dat ze zonder storen steeds 25 minuten achter elkaar aan een stuk code konden werken!

  


En hoe ziet dat er uit?

  


Zo dus.

  


![](/wp-content/uploads/2013/08/theo_van_der_sluijs_pomodoro_time-300x225.jpg)

  


Overigens kregen we wel heel veel vragen van diverse collega's van buiten onze afdeling.

Er kwamen collega's vragen wat de bekertjes betekenden, of we balletje balletje gingen spelen of we zo aangaven dat je dorst had.

  


Grappig feitje is dat zelfs medewerkers van de Rabobank al interesse hebben getoond! (misschien had ik het toch moeten patenteren :-) )

  


![Theo van der Sluijs Love's it when a plan comes together!](/wp-content/uploads/2013/08/photo-1--300x300.jpg)