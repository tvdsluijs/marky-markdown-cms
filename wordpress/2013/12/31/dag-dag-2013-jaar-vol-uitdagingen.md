title: Dag dag 2013, jaar vol uitdagingen!
link: http://vandersluijs.nl/blog/2013/12/dag-dag-2013-jaar-vol-uitdagingen.html
author: tvdsluijs
description: 
post_id: 84
created: 2013/12/31 05:00:00
created_gmt: 2013/12/31 05:00:00
comment_status: open
post_name: dag-dag-2013-jaar-vol-uitdagingen
status: publish
post_type: post

# Dag dag 2013, jaar vol uitdagingen!

![](/wp-content/uploads/2013/12/11611784853_148d484536_m.jpg)

foto door  [Superfluous_B1](http://www.flickr.com/photos/93741446@N04/)
2013 was een jaar waarbij iedere dag een uitdaging was op mijn werk.  
  
Bij Bax-shop werken, is niet alleen hard werken maar er zijn elke dag wel uitdagingen te vinden die het werk overigens ook heel leuk maken.  
  
Een paar van die uitdagingen waren : Een Franse webshop die de lucht in moest, er moesten twee teams uitgebreid worden met goede developers, de omzet van 2012 moest 66% stijgen in 2013. Er moest iests verzonnen worden voor het tergend trage Magento enz.  
  
Uitdagingen.... genoeg dus.  
Het afgelopen jaar was een mooi jaar voor mijn functie als Software Development Manager bij Bax-shop. Ik heb veel meegemaakt en gedaan.  
  
Er zaten zowel hoogte punten als diepe dalen in, maar als ik er naar terug kijk dan heb ik voor mezelf het jaar dik in de plus afgesloten het was een pracht jaar.  
  
Maar wat is er zoal dan gebeurd het afgelopen jaar. Hieronder 2013 in vogelvlucht.  


## Januari

In januari ben ik op de [PHP Benelux](http://phpbenelux.nl/) geweest samen met collega's Harrie en Frank. Diverse leuke sessie's bijgewoond over ophalen en verwerken van grote bestanden.  


## Juni

![](/wp-content/uploads/2013/12/dod-amsterdam.png)

In Juni ben ik naar de [Dev Ops Days](http://www.devopsdays.org/events/2013-amsterdam/) geweest in Amsterdam. Een bijeenkomst als deze heb ik nog nooit meegemaakt.  
  
Ik ben naar diverse php congressen geweest, naar een Adobe Max (wat echt heel gaaf was in Los Angeles) naar beurzen enz, maar een bijeenkomst van Developers en Systeembeheerders had ik nog nooit gezien.  
  
Ik heb hier enorm veel mensen van over heel de wereld ontmoet en gesproken.  
  
Ik heb gesprekken gevoerd over ontwikkelen van software en hoe dit nog beter kan, over servers, uitrollen van software enz. Als deze in 2014 weer gehouden wordt ben ik er zeker bij!  
  


## September

In September was het bedrijf waarbij ik werk hoofdsponsor bij het PF Congres van de PFZ Community. We wilden de PHP's ontmoeten en met ze praten. Natuurlijk is het ook een manier om goede developers te ontmoeten en te kijken of ze wellicht bij ons willen komen werken.  
  


Er is ook nog een film gemaakt waarin ik te zien ben.... op 4:55 :-)    
[PFcongres 2013 Official Aftermovie](http://vimeo.com/80259628)

  
[Foto's zien?](http://www.flickr.com/photos/tvds/sets/72157639657836025/)

## Oktober

Eind September begin oktober ben ik naar  [Atlassian Summit](http://atlassian%20summit/) geweest in San Francisco!  
  


  


  


  


In mijn teams maken we gebruik van diverse software pakketten van Atlassian. Jira en Confluence worden daarbij het meeste gebruikt. Met deze twee pakketten kan je de Agile manier van werken tot het uiterste gebruiken.

  


Voor mij was het vooral een kijkje in de keuken van Atlassian, het verdiepen van de software kennis en het ontmoeten van andere grote bedrijven die ook gebruik maken van software van Atlassian. En ik kan je vertellen dat zijn er heel veel!

  
[Foto's zien?](http://www.flickr.com/photos/tvds/sets/72157639653073306/)  


## Verder nog ....

### Nieuwe collega's

In 2013 heb ik mijn twee teams die ik begeleid zowel zien inkrimpen als zien uitbreiden. Het krijgen van goede Senior PHP Developers is en blijft moeilijk. En als je dan iemand aanneemt dan is het ook nog eens moeilijk in te schatten of hij wel zo goed is als hij zegt dat hij is. Iedereen die 3 jaar php heeft gedaan is in zijn ogen direct al Senior.... nou daar denk ik heel anders over. Gelukkig komen er dan plots toch wat Developers voorbij die echt Senior zijn en dit ook duidelijk laten blijken (vooral in hun code en hun opstelling).  
  
Helaas heb ik ook twee developers moeten laten gaan. Soms past een persoon helaas niet in het team of in het bedrijf, of heeft hij toch niet zo veel ervaring als hij aangaf. Dan zit er maar één ding op... in gesprek gaan met deze personen en de conclusie trekken dat ze helaas ergens anders een baan zullen moeten gaan zoeken.  


### Magento

Wat je ook probeert met Magento, het blijft een traaaaaaaaaaag systeem. Natuurlijk kan je er Nginx of Varnish voor zetten, maar als de caching verloopt hou je een traag systeem over. En dat moest in 2013 veranderen. Maar de oplossing bleek eenvoudiger dan gedacht, gewoon alle product informatie (in de meest brede zin van het woord) uit SOLR halen.  
  
Dus alle informatie in SOLR stoppen en up to date houden en bij het opbouwen van de pagina's gewoon alle Data uit SOLR halen.  
  


### Omzet

Een omzet verhoging van 60% kan maar op één manier! Kei-Hard-Werken!  
  
Halen we het...... dat is een goeie vraag. Het zal er om spannen!  
  


### KaSaLa & Magento

KaSaLa (een omgebouwde Joomla! web-shop) en Magento gaan het niet redden. Althans dat is niet mijn visie op de lange termijn. Het zijn grote systemen aan het worden die niet meer up-to-date te houden zijn. Dus wil ik een nieuw systeem laten bouwen. Een systeem dat door middel van services aan elkaar gekoppeld is. Met de nieuwste technieken, snelste systemen en een goed doordacht zelf ontworpen framework en een beetje Symfony2.  
  
Dit gaat in 2014 vorm krijgen!